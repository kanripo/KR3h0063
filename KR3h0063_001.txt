# -*- mode: mandoku-view; -*-
#+TITLE: 石渠寶笈
#+DATE: 2015-08-24 23:16:08.166285
#+PROPERTY: ID KR3h0063
#+PROPERTY: BASEEDITION WYG    
#+PROPERTY: JUAN 上諭
<pb:KR3h0063_WYG_001-1a>¶
　　　乾隆九年二月初十日奉¶
　上諭¶
三朝御筆藏之金匱者焜煌典重實為超越前古朕毎¶
　　一捧觀輙増永慕所當敬為什襲貽我後人又内¶
　　府所儲厯代書畫積至萬有餘種籖軸既繁不無¶
　　真贋頃釋道二典已編為秘殿珠林一集此外並¶
　　宜詳加别白遴其佳者薈萃成編朕少年時間涉¶
　　獵書繪登極後毎緣幾暇結習未忘弄翰抒毫動¶
<pb:KR3h0063_WYG_001-1b>¶
　　成卷帙應一並分類詮次用誌歲月至臣工先後¶
　　經進書畫暨傳入御府者往往有可觀覽選擇排¶
　　比亦足標藝林之雅且我¶
列聖貽留墨寳厯乆逾新即前賢斷紙零縑用是有所¶
　　稽考朕於清讌之餘偶一披閲悦心研慮左圖右¶
　　史古人豈其逺哉欽此¶
