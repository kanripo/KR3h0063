# -*- mode: mandoku-view; -*-
#+TITLE: 石渠寶笈
#+DATE: 2015-08-24 23:16:09.245504
#+PROPERTY: ID KR3h0063
#+PROPERTY: BASEEDITION WYG    
#+PROPERTY: JUAN 卷二十五
<pb:KR3h0063_WYG_053-1a>¶
欽定四庫全書¶
石渠寳笈卷二十五¶
　　貯¶
　重華宫六¶
　　　列朝人¶
　　畫卷次等¶
　　　晉戴逵剡山圗一卷(次等/天一)¶
　　　素絹本著色畫欵署山隂戴逵卷前上方有宋¶
<pb:KR3h0063_WYG_053-1b>¶
　　　徽宗横書標題並押字上鈐御書一璽拖尾有¶
　　　蘓軾張載楊維禎諸䟦又鄧文原楊士竒題句¶
　　　二杜時復記語一前隔水¶
　皇帝青宫時題詩云山川靈秀數江南伊人小隠為¶
　　　結菴竹籬茒舍頗自適雲容水態曽相諳老松¶
　　　落落蟠翠色髙峰矗矗烘朝嵐興來掃筆作長¶
　　　幅故知邱壑性所眈三徑雖開人跡絶先生杖¶
　　　䇿獨幽探何須抱琴誇逸致個中妙趣誰能參¶
<pb:KR3h0063_WYG_053-2a>¶
　　　長春居士題下有寳親王寳一璽前有芝蘭室¶
　　　一璽¶
　　　六朝陸探微五岳圗一卷(次等/地一)¶
　　　素絹夲著色畫無欵姓名見䟦中第一段華山¶
　　　第二段恒山第三段泰山第四段衡山第五段¶
　　　嵩山上有宋徽宗記語一毎段上有横書標題¶
　　　亦徽宗筆毎段隔水有祝允明補書王羲之五¶
　　　岳賦並自䟦一則引首有吴永年草書五岳圗¶
<pb:KR3h0063_WYG_053-2b>¶
　　　三大字拖尾有蔡京王黼吳履泰徐知常徐師¶
　　　回盛章米友仁危素諸人題名並記語又明宣¶
　　　宗䟦一李廷貴䟦一¶
　　　唐李思訓海天落照圗一卷(次等/元一)¶
　　　素絹本著色畫金書欵云左武衞驍騎大将軍¶
　　　李思訓畫後隔水有沈荃䟦一引首有篆書海¶
　　　若竒觀四大字拖尾有鮮于樞書海賦並記語¶
　　　又錢用時䟦一史必書諸人記語一¶
<pb:KR3h0063_WYG_053-3a>¶
　　　五代周文矩仙姬文會圗一卷(次等/黄一)¶
　　　素絹夲著色畫𨽻書欵識云治平三月丙午周¶
　　　文矩畫拖尾有虞集俞和題句二沈度䟦一¶
　　　宋徽宗翠竹雙禽圗一卷(次等/宇一)¶
　　　素絹夲著色畫欵識云崇寜甲申嵗宣和殿製¶
　　　下有押字一上鈐御書一璽拖尾有趙孟頫柯¶
　　　九思許初諸䟦宋濂徐有貞題句二釋良琦記¶
　　　語一前隔水¶
<pb:KR3h0063_WYG_053-3b>¶
　皇帝青宫時題詩云兩兩珍禽翠羽修緑雲深處舞¶
　　　風流筆端多少江南意何事終成塞北遊長春¶
　　　居士題下有寳親王寳一璽¶
　　　宋董源山口待渡圗(次等/宙一)¶
　　　素絹夲著色畫無欵引首有董其昌書董北苑¶
　　　夏景山口待渡圗真蹟十二字並䟦拖尾有柯¶
　　　九思䟦一又虞集李泂雅琥諸題句¶
　　　宋郭熈關山積雪圗一卷(次等/洪一)¶
<pb:KR3h0063_WYG_053-4a>¶
　　　素絹夲著色畫無欵姓氏見䟦中拖尾有周遜¶
　　　夫䟦又䟦一欵署叔盎又李泂周密張紳宋燧¶
　　　諸題句龔璛諸人記語一引首¶
　皇帝青宫時題詩云層巒積翠數千里磴道盤空連¶
　　　玉壘鈴䭾霜風得得行長途跋涉間關裏世人¶
　　　馳利未肯休風捲塵沙落馬頭河陽一幅炎涼¶
　　　景不徒妙筆誇風流甲寅夏六月寳親王長春¶
　　　居士題下有寳親王寳鳶飛魚躍二璽前有芝¶
<pb:KR3h0063_WYG_053-4b>¶
　　　蘭室一璽又梁詩正題句一¶
　　　宋米芾雲山一卷(次等/荒一)¶
　　　素箋夲墨畫欵識云元符己夘暮春無事坐雨¶
　　　海岱樓遙望烟江渺茫雲山重叠草木䝉茸人¶
　　　家隠見恍然會心乗興潑墨成此米芾拖尾有¶
　　　栁貫柯九思䟦二許顛題句一前隔水¶
　皇帝青宫時題詩云雲氣濛濛暗逺天人家微辨水¶
　　　雲邉渡頭風静颿無力溪尾春歸浪有烟雁塔¶
<pb:KR3h0063_WYG_053-5a>¶
　　　平臨千畝外雉樓髙踞兩峯前瀟湘雨意憑誰¶
　　　識座上猶疑對老顛寳親王長春居士題下有¶
　　　寳親王寳長春居士二璽前有芝蘭室一璽¶
　　　宋王詵烟江叠嶂圗一卷(次等/日一)¶
　　　素絹夲著色畫無欵前隔水有宋徽宗籖題王¶
　　　詵烟江叠嶂圗七字拖尾有姚邦敬題句一宋¶
　　　濂䟦一黎民表記語一¶
　　　宋趙伯駒江山秋色圗一卷(次等/月一)¶
<pb:KR3h0063_WYG_053-5b>¶
　　　素絹本著色畫無欵姓氏見䟦中拖尾有明太¶
　　　祖䟦語一¶
　　　宋劉松年香山九老圗一卷(次等/盈一)¶
　　　素絹本著色畫欵署劉松年拖尾有劉定之題¶
　　　句一康里&KR0008;危素吳奕三䟦宋濂陸師道記語¶
　　　二¶
　　　宋馬逺千巖競秀圗一卷(次等/昃一)¶
　　　素絹本著色畫欵云臣馬逺進引首有𨽻書千¶
<pb:KR3h0063_WYG_053-6a>¶
　　　巖競秀四大字拖尾有題句一未署名¶
　　　宋馬麟荷鄉清夏圗一卷(次等/辰一)¶
　　　素絹本著色畫欵署(臣/)馬麟拖尾有髙士竒䟦¶
　　　一¶
　　　按士竒䟦中作馬逺誤¶
　　　宋陳居中文姬觀獵圗一卷(次等/列一)¶
　　　素絹本著色畫無欵姓氏見䟦中拖尾有鄧文¶
　　　原楊泰二䟦¶
<pb:KR3h0063_WYG_053-6b>¶
　　　宋方椿年瑤池獻壽圗一卷(次等/列一)¶
　　　素絹本泥金畫欵識云紹定二年春畫院方椿¶
　　　年造¶
　　　元錢選寫生一卷(次等/張一)¶
　　　素絹本著色畫欵署舜舉錢選拖尾有貢師泰¶
　　　袁桷宋燧沈周諸䟦又林洪題句一¶
　　　元商琦春山圗一卷(次等/寒一)¶
　　　素絹本著色畫欵署曺南商琦徳符¶
<pb:KR3h0063_WYG_053-7a>¶
　　　元黄公望仿巨然溪山暖翠圗一卷(次等/來一)¶
　　　素絹本著色畫欵識云至正八年長至後二日¶
　　　大癡老人寫於毘陵寓舍前𨽻書署溪山暖翠¶
　　　四字拖尾有楊維楨倪瓚僧澈范允臨諸䟦¶
　　　元王振鵬畫魯恭三異圗一卷(次等/暑一)¶
　　　素絹本著色畫欵云孤雲處士王振鵬造拖尾¶
　　　有楊士竒聶大年二䟦又邱濬題句一前隔水¶
　皇帝青宫時題詩云漢室多賢吏披圗識魯公一方¶
<pb:KR3h0063_WYG_053-7b>¶
　　　霑惠澤三異仰髙風為寫循良貌非誇渲染工¶
　　　監門馳繪幅此意得毋同長春居士題下有寳¶
　　　親王寳長春居士二璽前有随安室一璽¶
　　　明沈周雪景一卷(次等/往一)¶
　　　素箋本著色畫後别幅欵題云大峯小峯銀削¶
　　　成千樹萬樹瑤華明流泉落澗半作氷溪路漫¶
　　　滅坳崖平招提深入雲㡬重隠者茅廬門晝扃¶
　　　烟火寂寥雞不鳴林間鳥雀寂無聲野橋痩馬¶
<pb:KR3h0063_WYG_053-8a>¶
　　　客獨行是似浩然來灞陵兩肩山聳破帽傾噤¶
　　　寒不吟風骨清披圗動我探梅情飄然欲結幽¶
　　　人盟歌聲激烈清簷楹夜深飛夢入蓬瀛十二¶
　　　瓊樓玉作成長洲沈周¶
　　　明沈周倣李晞古山水一卷(次等/往二)¶
　　　素箋本墨畫欵題云竹杖綸巾白苧袍松蘿深¶
　　　處足逰遨倦来坐石青雲起泉壑翻疑漲雪濤¶
　　　𢎞治己酉清和月漫仿李晞古筆沈周¶
<pb:KR3h0063_WYG_053-8b>¶
　　　明仇英清明上河圗一卷(次等/秋一)¶
　　　素絹本著色畫欵云吴門仇英實父摹宋張擇¶
　　　端筆拖尾有文徵明記一王守許初彭年陸師¶
　　　道諸題句又陸粲記語一文嘉䟦一引首梁詩¶
　　　正書¶
　皇帝青宫時題詩云大禹敷水土導河過龍門漭泱¶
　　　萬里間卓為羣瀆尊流經積石走函谷東過洛¶
　　　汭繞甸服土中自古稱雒都襟帶山河雄地軸¶
<pb:KR3h0063_WYG_053-9a>¶
　　　維昔宣和全盛時寒食初過一百六淡烟輕雨¶
　　　清明天踏青嵗嵗侈華屋華屋朱樓金闕隈千¶
　　　門萬户天邉開飛花香滿宜春苑稱觴獻夀柏¶
　　　梁臺珮響千官入山呼萬乗來簮裾艶文藻雲¶
　　　漢儼昭回梯航萬里至輻輳日中市綺縠揚衯¶
　　　裶連袂如雲起栁隂暗沙堤花光明御水寳盖¶
　　　蔡京車髙牙童貫里中樞甲第起崇墉相國髙¶
　　　堂列鼓鐘道君禮樂三千盛孱國山川百二重¶
<pb:KR3h0063_WYG_053-9b>¶
　　　春入上林迎旭日雲開水殿躍飛龍龍樓鳳閣¶
　　　相輝映山城鼓吹春逰盛春逰處處多貴臣青¶
　　　驄駉駉車鄰鄰明月樓中邀上客紫薇花下宴¶
　　　嘉賓滿堂珠履珍羞錯從容欵曲金蘭親斜陽¶
　　　返照天欲暮汴水橋邉車馬度橋邉街市何喧¶
　　　闐萬貨千商夹道路路旁桃李紛芳菲逰人雜¶
　　　遝白馬肥朝催玉勒花間去暮拂金鞭栁岸歸¶
　　　頗厭錦繡服新裁白紵衣劇孟風未峻郭觧力¶
<pb:KR3h0063_WYG_053-10a>¶
　　　猶微平生但言憑義氣捨身許友未覺非郊畿¶
　　　靄靄帶晴雲稻田桑圃望中分村墟景象多幽¶
　　　趣㸃綴蚩蚩忘帝勛婦子嬉無節長㓜畧無文¶
　　　常樂昇平烽火息灞陵閒却故將軍栁堤逰客¶
　　　艤船待一棹輕移山勢改嫣紅粉白夾岸嬌蘭¶
　　　橈畫舫中流在中流競渡各紛馳渡口漁磯叠¶
　　　石為更有一川風景别身在蓬萊自不知蓬萊¶
　　　宫殿何繁華瑤島瓊臺入坐賖仙人爐煉長生¶
<pb:KR3h0063_WYG_053-10b>¶
　　　藥羽客丹成九轉砂靈素作安期遺我棗如𤓰¶
　　　驅山走海丹青變筆底烟雲紙上見神思妙藝¶
　　　出清新偶然展軸驚萬人巧贍奪天工結構含¶
　　　精氣逺過顧虎頭不數陸仙尉仇子此卷何為¶
　　　哉燕雀嬉嬉畫裏來驅鄰自召强鄰侮繁華侈¶
　　　泰禍之媒牛車俛首受縛去氷天雪窖嗟徘徊¶
　　　即今歌舞地花發為誰開空㽞遺跡在凴弔費¶
　　　詩才寳親王長春居士題用唐駱賔王帝京篇¶
<pb:KR3h0063_WYG_053-11a>¶
　　　韻下有寳親王寳染翰二璽前有樂善堂一璽¶
　　　後署梁詩正謹書¶
　　　明仇英山水一卷(次等/秋二)¶
　　　素絹本著色畫欵云仇英實父製拖尾有唐寅¶
　　　文徴明祝允明許初諸題句引首¶
　皇帝青宫時題詩云藝苑曽誇渲染竒霜綃獨此見¶
　　　丰姿晴嵐開處春如繡麗景傳來畫是詩忽訝¶
　　　人間逰閬苑還疑几上對峨嵋明窗展玩饒清¶
<pb:KR3h0063_WYG_053-11b>¶
　　　趣仿彿仙風五兩吹甲寅暢月寳親王長春居¶
　　　士題下有寳親王寳長春居士二璽前有芝蘭¶
　　　室一璽¶
　　　明常倫草蟲一卷(次等/收一)¶
　　　素箋本墨畫欵云八十老人二華倫拖尾有僧¶
　　　智舷曹谷二䟦¶
　　　無名氏¶
　　畫卷上等¶
<pb:KR3h0063_WYG_053-12a>¶
　　　宋人江㠶山市圗一卷(上等/天一)¶
　　　素箋本著色畫卷前有寳繪之印一印又一印¶
　　　漫漶不可識又司印半印卷後有紹興聫璽又¶
　　　吴挺之印長安二印前押縫有新宇項元汴印¶
　　　二印後押縫有汝恒吴新宇珍藏印二印卷髙¶
　　　八寸九分廣一尺三寸六分¶
　　　國朝人¶
　　畫卷上等¶
<pb:KR3h0063_WYG_053-12b>¶
　　　王原祁秋山不老圗一卷(上等/天一)¶
　　　素絹本著色畫欵云侍讀(臣/)王原祁奉¶
勅恭畫下有(臣/)原祁一印卷髙一尺二寸六分廣一丈¶
　　　八尺四寸五分¶
　　　畫院漢宫春曉圗一卷(上等/地一)¶
　　　素絹本著色畫欵識云乾隆十年(臣/)金昆(臣/)盧¶
　　　湛(臣/)程志道(臣/)吴桂奉¶
　勅合筆恭畫下有金昆連印卷髙一尺一寸六分廣¶
<pb:KR3h0063_WYG_053-13a>¶
　　　一丈八尺六寸三分¶
　　　余省百蝶圗一卷(上等/元一)¶
　　　素絹本著色畫欵識云乾隆十年七月(臣/)余省¶
　　　恭畫下有余省聫印卷髙一尺一寸一分廣七¶
　　　尺八寸六分卷首¶
　御題詩云翩翾錦繡叢蚑栩玻璃影無色香常住消¶
　　　得忙中静御題下有乾隆御筆一璽¶
　　畫卷次等¶
<pb:KR3h0063_WYG_053-13b>¶
　　　王翬長江萬里圗一卷(次等/天一)¶
　　　素絹本著色畫欵云橅燕文貴長江萬里圗海¶
　　　虞石谷子王翬¶
　　　王原祁西湖十景圗一卷(次等/地一)¶
　　　素絹本著色畫分段泥金書標題欵云日講官¶
　　　起居注翰林院侍讀學士(臣/)王原祁奉¶
勅恭畫¶
　　　王原祁西湖十景圗一卷(次等/地二)¶
<pb:KR3h0063_WYG_053-14a>¶
　　　素絹本墨畫分段標題欵云日講官起居注翰¶
　　　林院侍讀學士(臣/)王原祁奉¶
勅恭畫¶
　　　宋駿業繪南巡圗一卷(次等/元一)¶
　　　素絹本著色畫¶
聖祖仁皇帝翠華南幸事實欵云(臣/)宋駿業恭畫¶
　　　蔣廷錫花果寫生一卷(次等/黄一)¶
　　　宣徳箋本著色畫凡二段第一段佛手柑第二¶
<pb:KR3h0063_WYG_053-14b>¶
　　　段荷花欵署(臣/)蔣廷錫畫前俱有¶
聖祖仁皇帝御書題句第一段題云生緑熟黄却有因¶
　　　清香八閩昔呈珍似開貝葉瞿曇手妙合華陰¶
　　　仙掌垠驛路不傳為異物民風自感得楓宸畫¶
　　　圗尺素分枝幹莫使他鄉憶海濵後署佛手二¶
　　　字下有康熈宸翰保合太和二璽前有佩文齋¶
　　　一璽第二段題云數畝芳塘花未開荷珠清露¶
　　　落莓苔雨涼翡翠搖歌扇風弄蜻蜓惹蕊堆綰¶
<pb:KR3h0063_WYG_053-15a>¶
　　　燕舞吟鶯來炎天還似去春回葛衣日暮絲絲¶
　　　冷丹檻泉聲處處催後署擎葢荷珠調鷓鴣天¶
　　　八字下有體元主人萬㡬餘暇二璽前有日鏡¶
　　　雲伸一璽¶
　　　張鵬翀秋林讀書圗一卷(次等/宇一)¶
　　　素箋本著色畫欵題云古来天縱號文宣讀易¶
　　　猶令鐵擿穿好學¶
　聖心真不厭清秋㡬暇正窮研乾隆九年甲子秋日¶
<pb:KR3h0063_WYG_053-15b>¶
　　　(臣/)張鵬翀恭畫前署秋林讀書圗五字卷前¶
　御題詩云前席曽聞室號宣肯教揚子歎袍穿偶將¶
　　　繪事酧清問也道經書在説研御題下有乾隆¶
　　　宸翰一璽¶
　　　董邦達萬壑松風圗一卷(次等/宙一)¶
　　　宣徳箋本墨畫欵云(臣/)董邦達恭畫¶
　　　董邦達千竿竹雨圗一卷(次等/宙二)¶
　　　宣徳箋本墨畫欵云臣董邦達恭畫¶
<pb:KR3h0063_WYG_053-16a>¶
　　　沈源清明上河圗一卷(次等/洪一)¶
　　　素箋本淡著色畫欵云(臣/)沈源恭畫¶
　　　院本十八學士圗一卷(次等/荒一)¶
　　　素絹本著色畫欵識云乾隆辛酉年十二月(臣/)¶
　　　孫祐周鯤丁觀鵬奉¶
　勅恭畫前隔水¶
　御題詩云當年盛事記登瀛傳説芬疑齒頰生自是¶
　　　玉堂無俗客不須金馬羨仙卿木天珂劍從攜¶
<pb:KR3h0063_WYG_053-16b>¶
　　　侣禁地琴書許暢情同有雄才誇博雅十思誰¶
　　　繼魏元成乾隆壬戌夏五月御題(臣/)梁詩正敬¶
　　　書¶
　　　院本漢宫春曉圗一卷(次等/日一)¶
　　　素絹本著色畫欵識云乾隆六年長至月(臣/)孫¶
　　　祐周鯤丁觀鵬奉¶
　勅恭畫¶
　　　列朝人¶
<pb:KR3h0063_WYG_053-17a>¶
　　書畫合卷上等¶
　　　元趙孟頫畫箕子授書圗並書洪範一卷(上等/天一)¶
　　　素箋本白描畫小楷書欵云吴興趙孟頫畫并¶
　　　書後有趙氏子昻松雪齋趙孟頫印諸印卷前¶
　　　有天籟閣神逰心賞項墨林父秘笈之印諸印¶
　　　卷後有子京墨林子墨林外史元汴之印項子¶
　　　京家珍藏諸印拖尾文徴明䟦云右趙文敏公¶
　　　書尚書洪範一篇並畫箕子武王授受之意為¶
<pb:KR3h0063_WYG_053-17b>¶
　　　圗畫既古雅而小楷精絶殆無遺恨但無嵗月¶
　　　可考憶嘗見公所書莊子馬蹄篇乃初被召為¶
　　　兵部郎中時書其筆意與此正同疑此亦當時¶
　　　之作維公以亡宋公族仕於維新之朝議者毎¶
　　　以為恨然武王伐紂箕子為紂至親既受其封¶
　　　而復授之以道千載之下不以為非然則公獨¶
　　　不得引以自葢乎公素精尚書嘗為之集註今¶
　　　皆不書而獨書此篇不可謂無意也崦西徐公¶
<pb:KR3h0063_WYG_053-18a>¶
　　　舊藏此卷間以示余為著此以備折衷公以為¶
　　　何如嘉靖乙未八月文徴明書前有神逰心賞¶
　　　墨林外史項元汴印諸印後有文彭之印虚朗¶
　　　齋墨林子墨林秘玩項氏子京項墨林父秘笈¶
　　　之印諸印卷髙一尺二寸九分廣二尺二寸七分¶
　　　元趙孟頫書九歌並繪圗一卷(上卷/天二)¶
　　　素絹本行楷書白描畫書畫相間卷後欵識云¶
　　　延祐六年四月十八日畫並書子昻又自䟦云¶
<pb:KR3h0063_WYG_053-18b>¶
　　　九歌屈子之所作也忠以事君而君或不見信¶
　　　而反踈然其忠憤有不能自已故假神人以寓¶
　　　厥意觀其末章則顯然昭然矣夏七提領有感¶
　　　於心命其子徳俊持此卷圗其狀意懇懇也故¶
　　　揆閒一　一畫之以酧之然不能果中提領之目¶
　　　否因重識之是年四月晦日也孟頫書於鷗波¶
　　　亭中下有趙氏子昻松雪齋二印卷中每段俱¶
　　　有趙氏子昻一印卷首署九歌圗三字下有劉¶
<pb:KR3h0063_WYG_053-19a>¶
　　　徳新記云靈均之賦天問文生於畫松雪之圗¶
　　　九歌又畫生於文乃知文心畫心正在風水相¶
　　　遭之際耳甲寅秋日石癡子裕公劉徳新記前¶
　　　有鄭樸之印蘭亭居士鑑賞二印又學士印半¶
　　　印又半印二不可識卷末有王霽字家珍藏柯¶
　　　氏清玩柯九思鑑定真蹟三印又汪氏蔣印半¶
　　　印二又半印不可識卷髙一尺一寸一分廣二¶
　　　丈二寸有竒¶
<pb:KR3h0063_WYG_053-19b>¶
　　　明文徵明疎林淺水圗并自書詩帖一卷(上等/地一)¶
　　　宣徳箋本前幅墨畫欵識云嘉靖庚子秋八月¶
　　　十又八日南衡侍御過訪草堂寫此奉贈徴明¶
　　　下有徴明一印又横浦絶妙臣有書畫癖諸印¶
　　　後幅行書五七言律詩十七首欵云近作數首¶
　　　書似南衡先生請教徴明頓首上後有文徴明¶
　　　印晤言室印玉磬山房諸印前幅髙八寸廣三¶
　　　尺七寸後幅髙同廣一丈四尺二寸四分¶
<pb:KR3h0063_WYG_053-20a>¶
　　書畫合卷次等¶
　　　元趙孟頫書畫陶潛遺事一卷(次等/天一)¶
　　　素絹本行草書墨畫書畫相間凡十五段欵識¶
　　　云大徳三年五月廿二日畫子昻引首虞集書¶
　　　靖節先生遺事六大字拖尾有石清䟦一¶
　　　明文徴明盤谷圗并書叙一卷(次等/地一)¶
　　　前幅素箋本墨畫未署欵後幅金粟箋烏絲䦨¶
　　　本小楷書送李愿歸盤谷叙欵識云徴明書時¶
<pb:KR3h0063_WYG_053-20b>¶
　　　年八十有四¶
　¶
　¶
　¶
　¶
　¶
　¶
石渠寶笈卷二十五¶
