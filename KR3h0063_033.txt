# -*- mode: mandoku-view; -*-
#+TITLE: 石渠寶笈
#+DATE: 2015-08-24 23:16:08.833946
#+PROPERTY: ID KR3h0063
#+PROPERTY: BASEEDITION WYG    
#+PROPERTY: JUAN 卷十五
<pb:KR3h0063_WYG_033-1a>¶
欽定四庫全書¶
石渠寶笈卷十五¶
　　貯¶
　養心殿六¶
　　　明朝人¶
　　畫卷上等¶
　　　明王紱湖山書屋圖一卷(上等/藏一)¶
　　　宋牋本墨畫欵識云仲鏞與僕有夙昔之好嘗¶
<pb:KR3h0063_WYG_033-1b>¶
　　　命僕作湖山書屋圖久羈塵鞅未副其意兹復¶
　　　以此佳紙見遺迺促成之因寫是圖以歸焉吁¶
　　　佳紙佳畫斯為稱矣顧僕拙筆安敢以此紙相¶
　　　輝光哉然仲鏞知我者也必不以是為誚并書¶
　　　此以記其歳月云峕永樂庚寅仲秋望日毘陵¶
　　　王孟端識下有孟端㳺戯翰墨二印前有冰壺¶
　　　秋月一印卷前有天籟閣項子京家珍藏二印¶
　　　卷後有凈因庵主項墨林父秘笈之印平生竒¶
<pb:KR3h0063_WYG_033-2a>¶
　　　賞文彭印文徵明印項元汴印諸印又衡字半¶
　　　印卷中押縫㳺戯翰墨墨林各五印拖尾文徴¶
　　　明跋云友石先生畫品在能之上評者謂作家¶
　　　士氣皆備然其人品特髙能不為藝事所役雖¶
　　　片楮尺縑茍非其人不可得也此湖山書舍圖¶
　　　聮六紙而成脩凡三十尺耕漁出沒村舍近逺¶
　　　烟雲變滅種種臻妙非累月搆思不可成豈獨¶
　　　今之所少哉子和藏此真希代之珍也正徳丙¶
<pb:KR3h0063_WYG_033-2b>¶
　　　子三月既望衡山文徴明題前有子字山字之¶
　　　圃半印凡三又俞允文跋云毘陵王友石此圖¶
　　　文公嘗為第次其品今觀其巖巒杳靄岞崿紛¶
　　　披參差出沒於蒼烟白浪之中以至溪橋林屋¶
　　　䟽峰抗館農田漁艇畯父村樵幽淙往復恍若¶
　　　别在世外真可謂深詣湖山之致者矣讀書于¶
　　　此必能絶冥離類殊使人遥想而存之談太常¶
　　　思重性好博雅相示此圖輒遂題其後云隆慶¶
<pb:KR3h0063_WYG_033-3a>¶
　　　二年夏六月十有八日俞允文記前有若水軒¶
　　　墨林山人二印後有項子京家珍藏退密項墨¶
　　　林鑒賞章諸印卷髙八寸七分廣二丈五尺七¶
　　　寸八分¶
　御筆題籖籖上有御賞乾隆宸翰二璽¶
　　　明夏㫤竹泉春雨圖一卷(上等/閏一)¶
　　　素牋本墨畫欵識云海虞周君季宏築室西疇¶
　　　脩竹萬竿環繞溪上予嘗造焉愛其泉石清幽¶
<pb:KR3h0063_WYG_033-3b>¶
　　　竹色蒼潤足以洗滌塵慮一日季宏命中子廷¶
　　　悦持素卷來求墨君子方納凉松亭因想其勝¶
　　　為寫竹泉春雨圖以復之雖不能造古人閫奥¶
　　　抑亦仿彿乎西疇之勝概也耶季宏博雅君子¶
　　　見之豈無彼此相感之意焉時正統辛酉夏六¶
　　　月初吉東呉夏㫤仲照識下有夏氏仲昭印乙¶
　　　未進士玉堂清暇三印前有樂清軒二十八宿¶
　　　中人二印卷前自題竹泉春雨圖五字有樂清¶
<pb:KR3h0063_WYG_033-4a>¶
　　　軒一印又蘭圃金敏字曼遜二印又汝南半印¶
　　　又一印漫漶存家藏圖書印五字卷末一印同¶
　　　卷中幅押縫有唐字汝南印各十一拖尾蘇正¶
　　　題云東風過雨淇園曉萬玉參差淡烟繞積葉¶
　　　寒迷翡翠光新梢濕透琅玕小春前蕩漾光不¶
　　　流皎如玉鑑含清秋萬紫千紅自開落羣山絶¶
　　　壑俱颼飀何如此君青不改春到風雷爭變態¶
　　　錦䙀茁地破蒼苔翠葆捎空動香靄一枝影落¶
<pb:KR3h0063_WYG_033-4b>¶
　　　滄波浮魚龍不敢潛來㳺一枝影拂碧雲裏儀¶
　　　鳯朝陽睡初起千竿萬竿何茂哉滿林櫛立無¶
　　　纎埃掃月時看緑烟凈隔花遥送清風來松風¶
　　　竹韻如琴調一派宫商來窈䆗洗盡紅塵萬古¶
　　　心誰識天聲有真妙吾聞三十六琯吹鳯皇鳥¶
　　　獸率舞虞廷旁又聞六竅候元氣軒轅藉爾窮¶
　　　隂陽簞之可以薦宗廟簡之可以書文章重為¶
　　　告曰汝之材兮足可珍吾將截爾之長竿拂天¶
<pb:KR3h0063_WYG_033-5a>¶
　　　池之六鼇釣北溟之長鯨掀然一笑海天碧萬¶
　　　里滄浪恣濯纓景泰改元冬十二月望日海昌¶
　　　雲壑道人蘇正題又趙永言題識云考功夏君¶
　　　尚書郎雲烟萬壑胸中藏平生愛與竹寫真須¶
　　　㬰滿幅皆篔簹春雲糾糾堆玉府蒼雪紛紛墮¶
　　　朱户長鎗摩戛颭緑沈細甲勾連紐金鎖昔剪¶
　　　諸吕誇絳侯正如此幅森戈矛一麾健兒齊袒¶
　　　左漢廷翛爾無旄頭梅邊數枝猶婀娜松下雜¶
<pb:KR3h0063_WYG_033-5b>¶
　　　遝攢萬笴尋常白晳莫能到只許羊裘坐其下¶
　　　夜來春雨黯江干谿頭噴薄添流泉西疇沃土¶
　　　得潤澤孫枝頭角多嶄然開卷丐我賦長句我¶
　　　句不工良可愧强書鄙俚塞爾求滿林風雨寒¶
　　　颼飀此卷廷悦求題久矣余嘗賦七言長律四¶
　　　十韻已脱稿廷悦躍然喜而懐之後遺失不知¶
　　　下庸人俗子之手今復來徵非廷悦不能如此¶
　　　癡非予不能應其求復於枕上搆思塞之不可¶
<pb:KR3h0063_WYG_033-6a>¶
　　　與前長律比也浚儀趙永言書於尊經閣下又¶
　　　袁鉉題云竹下泉噴玉春來雨滿林横斜連野¶
　　　潤淺澑與溪深嶰谷凉生早淇園晝卻隂半空¶
　　　飛濕翠萬壑暗鳴琴石罅疑鱗動風梢悟鳯吟¶
　　　景猶湘岸曲清逼渭川潯邈矣懐前古翛然感¶
　　　自今流觴仍共酌擊節更誰尋未遂鐫詩句無¶
　　　因凈客心倦逰山澤老憑此散塵襟㑹稽袁鉉¶
　　　後有金敏字曼遜一印卷髙一尺二寸八分廣¶
<pb:KR3h0063_WYG_033-6b>¶
　　　四丈七尺三寸前隔水¶
　御題詩云淙淙復淅淅竹泉邈寥寂春雲暗逺天飛¶
　　　珠石厓滴颯沓動㣲籟琅玕韻相擊不惟眼界¶
　　　清亦令心源滌乾隆庚申暮春御題下有乾隆¶
　　　宸翰幾暇臨池二璽引首¶
　御題清聼二大字欵署乾隆御筆下有懋勤殿鑒定¶
　　　章乾隆御賞之寶二璽¶
　御筆題籖籖上有乾隆宸翰一璽¶
<pb:KR3h0063_WYG_033-7a>¶
　　　明沈周臨錢選忠孝圖一卷(上等/餘一)¶
　　　宋箋本著色畫葵花萱草二種欵識云成化甲¶
　　　辰夏日沈周臨錢舜舉忠孝圖下有啟南一印¶
　　　卷前有石田一印押縫有子孫保之印凡五卷¶
　　　髙九寸二分廣一丈五尺七寸八分¶
　　　明沈周春郊散犢圖一卷(上等/餘二)¶
　　　素箋本著色畫欵題云春草平坡雨迹深徐行¶
　　　斜日入桃林童兒放手無拘束調牧於今己得¶
<pb:KR3h0063_WYG_033-7b>¶
　　　心長州沈周下有石田一印前有有竹莊主人¶
　　　一印卷後有袁氏鑒賞章一印拖尾唐寅題云¶
　　　犁罷春郊小雨餘長林大野飽青芻未逢炎暑¶
　　　休教喘丞相經過恐下車蘇臺唐寅又文彭𨽻¶
　　　書題云栁邊一犢牛後出晴沙草暖春遲遲丹¶
　　　青何人畫此景使我見之心獨怡願令四海息¶
　　　征伐此景即是桃林時三橋文彭又祝允明題¶
　　　云周武除殘紂己擒駕牛亦使放桃林今看圖¶
<pb:KR3h0063_WYG_033-8a>¶
　　　畫宛如昔筆筆都含太古心枝山老樵題又都¶
　　　睦題云問喘當年惟丙吉去官畱犢有時苗要¶
　　　知芻牧闗風化不意斯人竟寂寥南濠都睦卷¶
　　　高一尺一寸四分廣三尺三分¶
　　　明吕紀蘆雁圖一卷(上等/成一)¶
　　　素箋本著色畫欵署吕紀下有四明吕紀一印¶
　　　卷高一尺四分廣二丈七尺三寸¶
　　　明趙汝殷風林羣虎圖一卷(上等/歳一)¶
<pb:KR3h0063_WYG_033-8b>¶
　　　素絹本著色畫欵識云府推宫侯命予為淮庠¶
　　　司訓古莒姚先生作風林羣虎圖予喜識者且¶
　　　求之篤故不辭繪成以復就筆以識之時正統¶
　　　辛酉春正月望日也下有古汴世家趙汝殷印¶
　　　二印卷前有子孫世昌半印引首有篆書風林¶
　　　羣虎圖五大字欵云翰林王叔安書拖尾姚子¶
　　　大跋云永嘉趙氏世善畫虎逮汝殷尤精妙得¶
　　　名當代予嘗求作風林羣虎圖而未果宣徳甲¶
<pb:KR3h0063_WYG_033-9a>¶
　　　寅予承乏淮郡庠後二年冬適庠之彦宫安士¶
　　　寧往倅是郡爰致禮幣託以求焉士寧信人也¶
　　　不數月以虎圖一卷走書復予啟緘閲之但見¶
　　　風林瀟森雲山蒼崒而斑斕羣然氣勢生動不¶
　　　啻見生者於林壑誰之敢編鬚也虎凡二十有¶
　　　八或調雛或顧偶或眠草或礪木飲泉者而磵¶
　　　響嘯風者而木動轉其首則有聞䑛其掌而欲¶
　　　發若潛伏若舒伸若坐若行若逐若戯雖變態¶
<pb:KR3h0063_WYG_033-9b>¶
　　　不一莫不曲盡其妙然汝殷不寧工於是而其¶
　　　布置山水模寫景物又皆段段不同烘染有法¶
　　　而筆綽不滯深入畫之神品誠士大夫家珍玩¶
　　　而足傳厥後焉是用識之藏諸篋笥公餘一覽¶
　　　則神逸豪奮之氣未必不有以壯詩懐而雄文¶
　　　思也噫為吾後者知求之不易寶傳永久則庶¶
　　　乎承吾之志也時正統六年春三月朔旦養性¶
　　　道人子大甫書於淮庠官寓卷髙一尺三分廣¶
<pb:KR3h0063_WYG_033-10a>¶
　　　二丈四尺七寸五分¶
　　　明唐寅毅菴小照一卷(上等/律一)¶
　　　宋箋本著色畫欵云呉門唐寅為毅菴作下有¶
　　　呉趨唐伯虎二印卷前有南京解元毅菴二印¶
　　　引首書毅菴二大字欵署長洲文徵明拖尾盧¶
　　　襄讚云近仁者四毅居其次載采者九五曰擾¶
　　　毅半途弗畫逺道可致健哉强哉弗怠以肆署¶
　　　之菴楣朝夕斯眎石湖盧襄為毅菴主人讚又¶
<pb:KR3h0063_WYG_033-10b>¶
　　　王守題云大道邈無垠修途眇難即優㳺百年¶
　　　間柔弱靡所植秉志厲堅强前驅未遑息元仗¶
　　　日操持太素於此得卓哉古先風矯矯方努力¶
　　　王守又趙應宿題云此身寄林泉夙有逺大志¶
　　　垂老竟不休因之還自眎豈惟欲求仁而且能¶
　　　執義優優君子哉大道因可致應宿又王寵題¶
　　　云黄鵠一髙舉脱此羅網患松栢有恒性豈不¶
　　　罹嚴寒曷觀毅菴叟養晦遵林泉沖沖抱貞一¶
<pb:KR3h0063_WYG_033-11a>¶
　　　過目徒紛然至老而不化勁氣充兩間雅宜子¶
　　　王寵書又袁褧題云庵前風月浩無邊庵内主¶
　　　人清且賢篤志詩書吾念覺力行仁義此心堅¶
　　　春花散漫看塵幻秋水澄泓養性天運甓即同¶
　　　陶侃事作庵應亦取韋絃汝南袁褧前署奉題¶
　　　毅庵一首六字又文徵明銘并序云秉忠朱先¶
　　　生僕三十年前筆研友也自少以馴行稱而性¶
　　　特精敏嘗作堂於所居之後名曰毅庵而因以¶
<pb:KR3h0063_WYG_033-11b>¶
　　　自號特請子畏作圖復命子銘之銘曰擾而能¶
　　　毅是為不偏臯陶陳謨前聞斯言矯矯先生垂¶
　　　情簡編取毅名庵比之韋絃美矣庵居圖書秩¶
　　　然於時探索於時盤旋豈徒采譽要以心傳義¶
　　　當勇為疾如奔川茍不順適百璧可捐終始有¶
　　　常吉哉無愆衡山文徵明又陸南題云自强不¶
　　　息立規模欲使修為雄萬夫一毅名庵猶猛省¶
　　　斯人何愧聖賢徒道逺何期用力堅知君掘井¶
<pb:KR3h0063_WYG_033-12a>¶
　　　必求泉懦夫未可同年語曾氏常常在目前陸¶
　　　南後有毅庵一印又黄魯曾題云近仁致果古¶
　　　有明文力行允蹈今有淑人聖賢為的果確在¶
　　　心奮然獨往保此令名黄魯曾又王金讚云𢎞¶
　　　貴不偏柔曰剛克有美斯庵義惟象徳矯矣君¶
　　　子是㳺是息笑傲宴嬉圖史翰墨於昭令聞强¶
　　　忍正直壁立峩峩未可摧抑里生王金拜讚又¶
　　　袁衮題云强立本自我躬修法天行懦夫亮圮¶
<pb:KR3h0063_WYG_033-12b>¶
　　　績大賢乃遺明道存逺自致理悟物可輕考槃¶
　　　永寤歌素履忘組纓千章風雅合百拜禮飲成¶
　　　結茅依濠上啟忩雜雲英清曠暮山凈逍遥秋¶
　　　水泓賞心聊内適寡欲罕外營袁衮卷髙九寸¶
　　　四分廣三尺五寸¶
　　　明唐寅溪山漁隱圖一卷(上等/律二)¶
　　　素絹本著色畫欵題云茶竈漁竿養野心水田¶
　　　漠漠樹陰陰太平時節英雄懶湖海無邊草澤¶
<pb:KR3h0063_WYG_033-13a>¶
　　　深唐寅畫下有南京解元伯虎二印前有子畏¶
　　　一印卷後有清森閣書畫印一印拖尾王寵跋¶
　　　云六如此卷蒼潤蒙密淋漓暢快時一展翫則¶
　　　心與理契情與趣㑹令日從事於車塵馬足間¶
　　　者不無慚負於斯圖耶嘉靖癸未春石湖精舍¶
　　　書王寵又程大倫題云溪亭四面山楊栁半溪¶
　　　灣蟬響螗螂急魚深翡翠閒水寒留客醉月上¶
　　　與僧還猶戀蕭蕭竹西齋未掩闗暖枕眠溪栁¶
<pb:KR3h0063_WYG_033-13b>¶
　　　僧齋昨夜期茶香秋夢後松韻晩吟時共戯魚¶
　　　飜藻爭棲鳥墜枝重陽應一醉載菊助東籬太¶
　　　倉程大倫又陸治跋云子畏先生此圖畫法蒼¶
　　　古出入營邱晞古之間丹楓黄葉瀑布流泉叠¶
　　　渚迴汀悠然暎帶詩翁野老縱談垂釣使觀者¶
　　　㕘物外之髙踪豁心情之紆鬰天機流動潑潑¶
　　　眼底非先生靈腕之妙其能若是哉展卷披對¶
　　　能忘髙山景行之想包山陸治又顧徳育題云¶
<pb:KR3h0063_WYG_033-14a>¶
　　　鏡裏南屏空翠流雲中千樹隔清秋長竿只博¶
　　　餘年景不占人間特地愁波飜晴日亂鷗飛秋¶
　　　滿灘頭片石磯不是晝閒人跡少自無塵到白¶
　　　雲扉閒理扁舟湖水頭白雲遮盡碧山秋臨風¶
　　　一醉無餘事欲采蘋花不自由門栁陰隂湖水¶
　　　平扁舟來往短橈輕自炊菰米青精飯一飽蓑¶
　　　衣待月明顧徳育前署湖上即事四字又居節¶
　　　題云染青烘翠濕未收連山畫出石湖秋船頭¶
<pb:KR3h0063_WYG_033-14b>¶
　　　仰面吹横篴明月滿身如水流呉市行歌嬾負¶
　　　薪扁舟原是五湖人苧蘿女子曾逰地到晩雲¶
　　　山也效顰芙蓉樓在碧湖頭髙捲湘簾見水鷗¶
　　　屈膝屛前峰數點三湘烟樹九疑秋呉王行處¶
　　　錦江山賜劍人亡白日寒試上拜郊臺上望滿¶
　　　湖風雨一漁竿白石灘邊雙鷺鷥羽毛如雪立¶
　　　多時船頭一縷青烟起正是天隨茶熟時一卷¶
　　　漁經一釣竿年年江渚傍風湍酒酣月出披蓑¶
<pb:KR3h0063_WYG_033-15a>¶
　　　卧雪滿千山生夜寒牧豕生居節卷髙九寸一¶
　　　分廣一丈九寸引首¶
　御題漁隠二大字欵云乾隆御筆上鈐乾隆宸翰一¶
　　　璽¶
　御筆題籖籖上有乾隆宸翰一璽¶
　　　明唐寅事茗圖一卷(上等/律三)¶
　　　素箋本著色畫欵題云日長何所事茗椀自齎¶
　　　持料得南牕下清風滿鬢絲呉趨唐寅下有唐¶
<pb:KR3h0063_WYG_033-15b>¶
　　　居士一印前有呉趨唐伯虎二印卷前有珍秘¶
　　　宜爾子孫二印卷後有㑹侯之章耿㑹侯鑑定¶
　　　書畫之章公字信公珍賞諸印引首𨽻書事茗¶
　　　二大字欵署徵明前有也園索氏收藏書畫一¶
　　　印後有九如清玩長白索氏珍藏圖書印二印¶
　　　前隔水有丹誠千山耿信公書畫之章耿㑹侯¶
　　　鑑定書畫之章諸印押縫有半古軒書畫印長¶
　　　字真賞友古軒東平諸印後隔水有耿嘉祚印¶
<pb:KR3h0063_WYG_033-16a>¶
　　　耿湛恩章琴書堂都尉耿信公書畫之章諸印¶
　　　押縫有友古軒半古軒書畫印各二印又阿爾¶
　　　喜普之印樂庵信公鑑定珍藏㑹侯珍藏諸印¶
　　　拖尾陸粲書事茗辯云陳子事茗客曰陳子尚¶
　　　乎予曰否陳子溺歟曰曷溺哉陳子寓也天下¶
　　　莫不由之孰則知之陳子誠知之斯寓爾然則¶
　　　陳子曷事曰列具綺寮分江貯月然松明瀹蟹¶
　　　眼爰發幽抱迺集良友酬嘉風物于于然也若¶
<pb:KR3h0063_WYG_033-16b>¶
　　　是幾於溺矣曰(缺/)徵諸羽濛哉夫誠深於茗恬¶
　　　於直遂於厄非溺耶陳子弗為也事必有道由¶
　　　事而知道有之矣陳子豈安於茗哉陳子操縵¶
　　　有雍門之遺一時學者頡頏未逮知其弗究於¶
　　　茗也弗究而事固寓也已曷弗於縵曰莫不飲¶
　　　食鮮能知味先民則之入道者邇焉陳子謂知¶
　　　茗也將淵其意於兹乎是益不可以究矣陳子¶
　　　平居抑抑不抗篤信質直介然有為故於事事¶
<pb:KR3h0063_WYG_033-17a>¶
　　　亶乎其寓也客唯唯謝曰今而後知陳子事茗¶
　　　嘉靖乙未孟秋之吉平原陸粲著前署事茗辯¶
　　　三字有樂聖且銜杯御賜忠孝堂長白山索氏¶
　　　珍藏耿嘉祚印湛恩記耿嘉祚章諸印後有潄¶
　　　六主人印也園索氏收藏書畫讀畫諸印押縫¶
　　　有友古軒印凡二又耿昭忠信公氏一字在良¶
　　　别號長白山長收藏書畫印記半古軒書畫印¶
　　　㑹侯之章諸印卷高九寸九分廣三尺二寸九¶
<pb:KR3h0063_WYG_033-17b>¶
　　　分¶
　　　明仇英漢宫春曉圖一卷(上等/吕一)¶
　　　宋箋本著色畫未署欵卷後有十洲一印卷前¶
　　　有張靜齋珍玩圖書記一印前隔水押縫有神¶
　　　品一印拖尾顧秉鈞書唐人宫詞後識云自内¶
　　　景經以側勢紆回盡態極妍厥後褚河南倣之¶
　　　寫西昇經益多恣致書評謂如瑶臺嬋娟不勝¶
　　　羅綺因祖其筆法書唐人宫詞如右葢不敢以¶
<pb:KR3h0063_WYG_033-18a>¶
　　　樸老之筆唐突此圖嬌艶也嘉禾顧秉鈞又髙¶
　　　兆跋云十洲真蹟用烘染如大紅青緑諸色皆¶
　　　㕘悟唐小李將軍諸家秘法非近代畫苑能師¶
　　　承每一展對絢爛人心目動羨慕之情此卷獨¶
　　　以白描成之細於㳺絲勁於秋毫直證松雪境¶
　　　地審視者非具離朱之明不能辨晰端倪其中¶
　　　位置樓觀器飾雜物具壹本宋人稿本無一筆¶
　　　簡略揆其意以春曉系曰漢宫已備極紛華綺¶
<pb:KR3h0063_WYG_033-18b>¶
　　　麗人間富貴之象使復増華從而觀覽不免弛¶
　　　張奢僣增益侈肆於是作為平淡示後素之意¶
　　　明尚質之本令開閲者生淡薄想恭敬想噫嘻¶
　　　聖賢繪事之㫖寓意毫素十洲豈畫師也哉宜¶
　　　平洲方伯什襲齋館珍賞於公餘也丁丑九日¶
　　　侯官髙兆謹跋又杜首昌跋云十洲作畫多以¶
　　　青緑金粉見長而此卷獨以淡逺縹緲入妙謂¶
　　　之舍形而取影得畫家之三昧者隱見有無幾¶
<pb:KR3h0063_WYG_033-19a>¶
　　　㣲變化間不容髪心思入之存其神於影中周¶
　　　其神於影外觀者不求形於筆墨則庶乎得作¶
　　　者之苦心也延津劍遇張博望漢宫圖遇靜逺¶
　　　主人神物各有幸遇也世世珍之永以為寶淮¶
　　　南杜首昌敬題卷髙一尺五分廣一丈七尺引¶
　　　首¶
　御書漢宫春曉四大字欵云乾隆御筆下有乾隆宸¶
　　　翰耽書是宿縁二璽前有含毫邈然一璽¶
<pb:KR3h0063_WYG_033-19b>¶
　御筆題籖籖上有乾隆宸翰一璽¶
　　　明仇英列女圖一卷(上等/吕二)¶
　　　宣德箋本白描畫欵云仇英實父製下有十洲¶
　　　仇英之印二印卷前有玉音讚美黄煇之印孫¶
　　　獻之印癡庵道人諸印卷後有桂坡安國賞鑒¶
　　　廣長庵主王穉登印捧之勿釋諸印卷髙九寸¶
　　　三分廣三丈二寸¶
　　　明文徵明畫松一卷(上等/調一)¶
<pb:KR3h0063_WYG_033-20a>¶
　　　素箋本墨畫欵題云變化勢難縛虬髯似㦸森¶
　　　徵明下有文徵明印衡山二印後有魏塘貴主¶
　　　魏塘錢氏賜半印二卷髙八寸五分廣四尺三¶
　　　寸三分¶
　　　明文徵明真賞齋圖一卷(上等/調二)¶
　　　宣德箋本著色畫欵識云嘉靖乙酉秋徵明為¶
　　　華君中甫寫真賞齋圖時年八十下有文徵明¶
　　　印一印卷前有徵仲父印停雲館二印卷後有¶
<pb:KR3h0063_WYG_033-20b>¶
　　　宋犖審定項徳枌印遼西郡圖書印諸印前隔¶
　　　水有緯蕭草堂畫記一印引首李東陽𨽻書真¶
　　　賞齋三大字欵署西涯别幅徵明又𨽻書銘云¶
　　　真賞齋者吾友華中甫氏藏圖書之室也中甫¶
　　　端靖喜學尤喜古法書圖畫古今石刻及鼎彝¶
　　　器物家本温裕菑畬所入足以裕欲而君於聲¶
　　　色服用一不畱意而惟圖史之癖精鑒博識得¶
　　　之心而寓於目每併金懸購故所蓄咸不下乙¶
<pb:KR3h0063_WYG_033-21a>¶
　　　品自弱冠扺今垂四十年志不少怠坐是家稍¶
　　　落弗恤而彌勤余雅同所好歳輒過之室廬靚¶
　　　深庋閣精好讌談之餘焚香設茗手發所藏玉¶
　　　軸錦幖爛然溢目卷舒品騭喜見眉睫法書之¶
　　　珍有鍾太傅薦季直表王右軍袁生帖唐虞永¶
　　　興汝南公主墓銘起草王方慶通天進帖顔魯¶
　　　公劉中使帖徐季海絹書道經皆魏晉唐賢劇¶
　　　蹟宋元以下不論也金石有周穆王壇山古刻¶
<pb:KR3h0063_WYG_033-21b>¶
　　　蔡中郎石經殘本淳化帖初刻定武蘭亭下至¶
　　　黄庭樂毅洛神東方朔贊諸刻則其次也圖畫¶
　　　器物抑又次焉然皆不下百數於戯富哉然今¶
　　　江南收藏之家豈無富於君者而真贋雜出精¶
　　　駁間存不過夸示文物取悦俗目耳此米海岳¶
　　　所謂資力有餘假耳目於人意作標表者於戯¶
　　　是烏知所好哉若夫緹緗拾襲䕶惜如頭目似¶
　　　知所好矣而賞則未也陳列撫摩揚㩁探竟知¶
<pb:KR3h0063_WYG_033-22a>¶
　　　所賞矣而或不出於性真必如歐陽子之於金¶
　　　石米老之於圖書斯無間然歐公云吾性顓而¶
　　　嗜古於世人之所貪者皆無欲於其間故得一¶
　　　其所好翫而老焉米云吾願為螙書魚逰金題¶
　　　玉躞而不為害此其好尚之篤賞識之真孰得¶
　　　而間哉中甫殆是類也系之銘曰有精齋廬翼¶
　　　翼渠渠爰宬用儲左圖右書牙籖斯懸錦標斯¶
　　　飾迺緹斯緗于燕以適適如之何維衎以逰金¶
<pb:KR3h0063_WYG_033-22b>¶
　　　題玉躞瑄璧琳璆品斯騭斯允言博雅誰其尸¶
　　　之中甫氏華惟中甫君篤古嗜文雋永道腴志¶
　　　專靡紛㫁縑故楮山鐫野刻探賾討論手之弗¶
　　　釋亶識之真亦臻厥奥豈無物珍弗易其好維¶
　　　昔歐公潛志金石亦有米顛圖書是癖豈曰滯¶
　　　物寓意於斯迺中有得不以物移植志弗移寄¶
　　　情則朗弗滯弗移是曰真賞有賢中甫竒文是¶
　　　欣少也師古老而彌勤新齋翼翼圖史祈祈後¶
<pb:KR3h0063_WYG_033-23a>¶
　　　有考徳眎我銘詩嘉靖三十六年歳在丁已四¶
　　　月既望長洲文徵明著并書時年八十有八下¶
　　　有文徵明印衡山二印前署真賞齋銘有序六¶
　　　字又項徳枌印蘭石主人二印又别幅楷書齋¶
　　　銘釋文欵識云長洲文徴明著并書嘉靖丁巳¶
　　　三月既望時年八十有八下有文徵明印悟言¶
　　　室印二印前有項徳枌印蘭石主人二印拖尾¶
　　　酆道生真賞齋賦云夫人之所以㕘列兩間優¶
<pb:KR3h0063_WYG_033-23b>¶
　　　㳺沒齒莫不應務彰性接物萌情適體求充委¶
　　　時感興固有承風雲以騁志附龍鳯以效能或¶
　　　載筆於鴻闈或假鉞於虎閫又有華轂日擊錦¶
　　　帳雲連蛾眉擁於後先鷺羽忘其冬夏又有取¶
　　　穀出絮執籖鑽李朽貫不忍虞躬滿籯惟圖裕¶
　　　後衆之所趨區以别矣揆厥心賞何者為真錫¶
　　　山東沙華子貞孝之𦙍藝文之英俶儻倬犖之¶
　　　懐𢎞廓瓌瑋之器等勲業於浮雲視侈富如土¶
<pb:KR3h0063_WYG_033-24a>¶
　　　苴爰構齋居惟貯圖典六經之籍諸儒之論歴¶
　　　代之史百氏之言周秦漢魏之書晉唐宋元之¶
　　　繪固已盈几溢奩兼䑳壓棟至於藻鑑所注神¶
　　　情所鍾性命可輕頭目同寶則有鍾元常季直¶
　　　表貞觀之所珍藏也王右軍袁生帖祐陵之所¶
　　　眷題也顔魯公劉中使帖(一曰嬴/州帖)及朱巨川誥¶
　　　宣和之所譜藏也王方慶通天進帖(上有建隆/新史館印)¶
　　　(岳珂張/雨跋)金輪之所搨玩也永興汝南季海道徳¶
<pb:KR3h0063_WYG_033-24b>¶
　　　楷法矜於海岳子山步虚康樂二贊草聖擬於¶
　　　季真(此卷東明九芝葢北闕臨丹水二詩乃庾/信步虚詞後連謝靈運王子晉贊巖下一)¶
　　　(老翁四五少年贊有宣和鉗縫諸印及内府圖/書之印世有石本末云謝靈運書書譜所載古)¶
　　　(詩帖是也然考南北二史靈運以晉孝武太元/十三年宋文帝元嘉十年遇害庾信則生於梁)¶
　　　(武之世而卒於隋文開皇之初其距靈運之沒/將八十年豈有謝乃預寫庾詩之理或疑唐太)¶
　　　(宗書亦非也按徐堅初學記載二詩連二贊與/此卷正合其書則開元中堅暨韋述等奉詔撰)¶
　　　(述其去貞觀又將百年豈有文皇豫録記中語/乎但記中棗花帖作棘花上元應送酒來枉蔡)¶
　　　(經家帖作應逐上元酒同來訪蔡家北閣臨元/水帖作北闕臨丹水坐絳雲作生絳雲玉䇿石)¶
<pb:KR3h0063_WYG_033-25a>¶
　　　(本同而帖作玉簡天火練真文帖作大火練真/文難以之百年帖作難之以萬年登雲天作上)¶
　　　(登天愛清凈作復清曠冀見作既見繽翻作紛/繙巖下一老翁五少年贊帖五上有四字以鍜)¶
　　　(語上拙較之帖為優葢木刻傳寫譌耳竊詳是/帖行筆如從空擲下俊逸流暢煥乎天光若非)¶
　　　(人力所為賸有庾稚恭王子敬之逸趣唐人如/歐孫旭素皆不類此唯賀知章千文孝經及敬)¶
　　　(和上日等帖氣勢髣髴知章以草得名李白温/庭筠詩皆稱之其棄官入道又在天寳疑其見)¶
　　　(初學記而輒録之也然東沙子謂卷有神龍等/印甚多今皆刮滅昔米老云古帖多前後無空)¶
　　　(紙乃是剪去官印以應募也今人收貞觀印縫/帖若是粘著字者不復再入開元御府葢貞觀)¶
　　　(書武后時朝廷無紀綱駙馬貴戚丐請得之開/元購時剪印不去者不敢以出也開元經安氏)¶
<pb:KR3h0063_WYG_033-25b>¶
　　　(之亂内府散蕩乃敢不去開元印跋再入御府/也其次貴公家或是賂入便須除滅前人印記)¶
　　　(所以前後紙慳也今書更無一軸貞觀開元同/用印者但有建中與開元大中𢎞文印同用者)¶
　　　(皆此意也米又云陳賢草帖竒逸如日本書亦/有唐氏雜迹字印與此卷正同意其實六朝人)¶
　　　(書余按陳代庾信在周南北為敵未嘗通也其/石刻自子晉讚後截去十九行僅於謝靈運王)¶
　　　(而止因讀王為書字又偽作沈傳師跋於後傳/師以行草鳴於時豈不識王書二字耶又元章)¶
　　　(及黄長睿皆嘗云秘閣所收唯務富博真贋相/混然則書譜所紀可盡信歟抑以唐初諸印證)¶
　　　(之則余又未敢必其為/賀書矣俟博雅者定之)右丞輞川圖珍聲萬代¶
　　　(曽入/秘府)恕先雪江卷寶著前朝(徽宗題字及李文/正呉文定程篁敬)¶
<pb:KR3h0063_WYG_033-26a>¶
　　　(張滄洲/等長句)君謨畱精於數牘(詳賦/注)魯直擅美於五¶
　　　書(山谷真行劉賓客經伏波神祠詩及冬日二/士兩柬草書諸上座帖及太白憶舊逰詩)¶
　　　高宗居九重而臨寫奪真(黄紫/黄庭)忠穆挺大節而¶
　　　詞札更雅(岳鵬舉與奉/使郎中劄子)米兵部瀟湘景(元暉雲/山長卷)¶
　　　若就楚江閻次平積雪圖頓忘三伏(上題淳熈/辛丑閻次)¶
　　　(平晝寒/巖積雪)松年九老院體一空(有呉匏庵/邵二泉詩)馬麟四¶
　　　梅家法咸具(晴雨/雪月)趙承㫖臨書入二王之室(臨/黄)¶
　　　(庭有鄧善之貢仲章龔子敬等跋臨洛神/有虞伯生李鳴鳯袁仲長栁道傳等跋)諸圖¶
<pb:KR3h0063_WYG_033-26b>¶
　　　鼓盛唐之風(溪山仙館圖漂毋圖設色山水小/圖夜景畫夾對題云翛然茅屋一)¶
　　　(青燈兩岸蛙聲徹夜鳴最是幽人眠不得扶/笻起就月中行秋郊飲馬圖逸筆二羊圖)邵¶
　　　庵蚊賦具體虞褚(虞雍公允文/賦伯生行書)彦敬雲山同趣¶
　　　襄陽(高房山絳色長卷趙子昻鄧善之柯九思/倪雲林呉匏庵等題又一直幅倪雲林為)¶
　　　(彦清題彦清中/甫八世祖也)叔明青卞隠居小幀(為趙/氏作)元鎮¶
　　　恵山春霽等幅(恵山圖雲林自題并陳方子貞/詩春霽圖雲林詩云開元道士)¶
　　　(來相訪索寫雲林春霽圖我别雲林已二載為/濯滄浪逰五湖滿目波容蘸山黛撩人栁眼亂)¶
　　　(花須避喧正欲尋耕釣源上桃花無處無余與/宗晉道兄别十有六年矣忽邂逅呉下杯酒陳)¶
<pb:KR3h0063_WYG_033-27a>¶
　　　(情不能相舍老杜所謂夜闌更秉燭相對如夢/寐者諷詠斯語相與愴然人生良㑹不易而况)¶
　　　(艱虞契濶若此者乎以十餘載而僅一面則人/生果能幾㑹耶悲慨亦未有若此言也明日道)¶
　　　(兄將歸錢塘余亦鼓柁烟波之外因寫圖賦詩/以寓别後戀戀不盡之情云耳至正十四年二)¶
　　　(月十二日倪瓉葑門客樓書是日昔刺正卿陸/季𢎞顧思恭同集叔明和云五株烟樹空陂上)¶
　　　(便是雲林春霽圖仙老御風歸洞府隠君鼓柁/入江湖幾回夢見清雙眼十載相逢白盡鬚此)¶
　　　(日五陵溪上路桃花流出世間無僕與倪雲林/别已及二年雲林棄田宅攜妻子繫舟汾湖之)¶
　　　(濱日與逰者皆烟波釣艇江海不覊之士回視/鄉里昔日之紛擾如脱敝屣真有見之士也至)¶
　　　(正十六年孟秋僕侍家叔元度於開元而宗晉/宗兄持此見示風埃瞇目展卷浩然因為和詩)¶
<pb:KR3h0063_WYG_033-27b>¶
　　　(其上呉興/王蒙題)飄蕭溟涬之表鏗鏘倡和之音又若¶
　　　壇山大篆鴻都石經夏承婁夀漢碑樂毅東方¶
　　　晉刻黄絹換鵞古題具在子敬植賦全本僅存¶
　　　(王獻之好寫洛神賦世傳惟十三行/中甫獨得其全且鐫搨精妙竒寶也)淳化祖刻¶
　　　硃書見元祐之傳(當時實用棗木板上有銀錠/榐痕又多木横裂文用李庭)¶
　　　(珪墨第六第七第八卷内有蘇字硃書辨證每/卷首有子昻趙字印及雲房清玩印尾有鉅鹿)¶
　　　(郡圖/書印)大清嗣摹墨彩乃大觀之舊暨乎劉氏史¶
　　　通玉臺新詠(上有建業/文房之印)則南唐之初梓也聶崇¶
<pb:KR3h0063_WYG_033-28a>¶
　　　義三禮圖俞言等五經圖説乃北宋之精帙也¶
　　　荀悦前漢紀袁宏後漢紀(紹興間刻本/汝陰王銍序)嘉史久¶
　　　遺許嵩建康録陸㳺南唐書載紀攸罕宋批周¶
　　　禮五采如新古注九經(俞石澗藏/守溪跋)南雍多闕蘇¶
　　　子容儀象法要亟稱於朱子張彦逺名畫記鑒¶
　　　收於子昻相臺岳氏左傳建安王善夫史記六¶
　　　臣注文選郭知達集注杜工部詩(共九家/曾噩校)曽南¶
　　　豐序次李翰林集(三十/卷)五百家注韓栁文(在朱/子前)¶
<pb:KR3h0063_WYG_033-28b>¶
　　　(齊中諸書文/選韓栁尤精)劉賓客集(共四十卷内/外集十卷)白氏長慶¶
　　　集(七十/一卷)歐陽家藏集(剛繁補缺共八/十卷最為真完)三蘇全集¶
　　　王臨川集(世所傳止一百卷惟/此本一百六十卷)管子韓非子三¶
　　　國志(大字本淳熈乙已刋/於潼川轉運司公帑)鮑㕘軍集(十/卷)花間集¶
　　　(紙墨/精好)雲溪友議(十二卷/范攄)詩話總龜(一百卷/阮閲編)經鉏¶
　　　堂雜志(八卷㝘/川倪思)金石略(鄭樵注/笪氏藏)寶晉山林拾遺¶
　　　(八卷孫/光憲刻)東觀餘論(樓攻媿等跋宋刻初搨紙墨/獨精卷帙甚備世所罕見)¶
　　　唐名畫録(朱景/元)五代名畫譜(劉道/醇纂)宋名畫評蘭¶
<pb:KR3h0063_WYG_033-29a>¶
　　　亭考(十二卷桑/世昌集)皆傳自宋元逺有端緒牙籖錦¶
　　　笈以為藏天球河圖而比重是以太師李文正¶
　　　公八分題匾曰真賞齋真則心目俱動賞則神¶
　　　境雙融翰林文公為圖為銘昭其趣也昔張彦¶
　　　逺弱年鳩集晝夜精勤或嗤其為無益之事則¶
　　　安能悦有涯之生貨衣減糲篤好成癖以千乘¶
　　　為輕以一匏為倦米元章每得一書既窮其趣¶
　　　輒以良日手自背洗客拱而後示屢濯而後展¶
<pb:KR3h0063_WYG_033-29b>¶
　　　諦觀之際迅雷不聞與夫褚中令鑒定若視黒¶
　　　白黄長睿辨正不漏毫髪揆兹雅抱千載同符¶
　　　斯東沙子所以淹留歳時兩忘憂樂眇萬物而¶
　　　無累超四海而特行者乎華之先晉孝子國史¶
　　　有傳(李延夀南史傳云華寳父豪晉義熈末戍/長安時寶八歳父臨别謂之曰須吾還為)¶
　　　(汝上頭及長安䧟父竟沒戍所寳遂終身不/冠婚以弟寛之子為後齊建元中表其廬)下¶
　　　逮有宋將仕公克振其家趙文敏表其墓(表云/君諱)¶
　　　(銓字君選宋授將仕郎無錫縣主簿/自幼頴悟讀書務達奥羲為郷文人)監税公以¶
<pb:KR3h0063_WYG_033-30a>¶
　　　善化俗掲文安銘其墓(銘云君諱友聞字起濱/銓之子也行省署監無)¶
　　　(錫税為人敎慤靜固躬/耕率衆俗以和裕焉)徳珍處士堅辭總管黄¶
　　　文獻等稱之(黄溍碣銘云璞公之諱其字徳珍/父曰友聞母曰袁氏沈靜有質遇)¶
　　　(事有條總管三品卒辭不就孟穜遺事曰/處士家居簡素而周恤人乏萬緡不吝焉)子舉¶
　　　都事自奮功名文獻復誌之(黄誌云君諱鉉字/子舉璞之子也奮)¶
　　　(志功名為使司都事以卒年僅二十六妻/陳氏誓不他適而保其遺孤詔表其門)厥配¶
　　　陳節婦堂有名公不一之書(干文傳貞節堂記/黄潛銘鄭元祐後)¶
　　　(記李祁詩序危素贊曾堅貢師/泰等詩俞真木撰墓志尤詳)其孤棲碧翁軒¶
<pb:KR3h0063_WYG_033-30b>¶
　　　有文儒相繼之作(張翥春草軒記陳謙詩序鄭/元祐胡助楊維楨陳基段天)¶
　　　(祐潘純張世昌張雨髙明李孝光王逢楊鑄宇/文公諒貢師泰王餘慶等詩俞真木為墓銘曰)¶
　　　(處士諱幼武字彦清號棲碧鉉之子也母陳氏/早寡鞠以成立處士尤篤孝敬為春草軒以奉)¶
　　　(之讀書善吟/有黄楊集)貞固翁輯行家禮著于友同之傳¶
　　　(浦江趙友同傳云翁諱宗韡字公愷號貞固元/時家聲稍替翁克振之酌冠婚喪祭之禮為慮)¶
　　　(得/集)源長翁刲股活親顯于傳芳之集(宗譜傳云/公諱宗常)¶
　　　(字源長貞固之孫伯諄之子/母疾醫弗效刲股療之果愈)以烈婦名者翁室¶
　　　鄒忠公之裔也(錢仲益傳云源長年二十六而/得死疾妻鄒誓以不二夫以孤)¶
<pb:KR3h0063_WYG_033-31a>¶
　　　(託毋顧而不及鄒鄒遂先期自盡以明其信鄭/叔贊王黻趙友同孔友諒張思安陳鎰范景安)¶
　　　(等為詩胡㮣蔣/用文殷序跋)以序思詠者翁子守徳孫廷元¶
　　　之孝也(詹事篁墩程公存思四詠序曰源長疾/而妻鄒先縊遺孤本常育於祖母顧氏)¶
　　　(比成而顧亦去世矣本常以早失怙恃而不克/竟其祖母之養又不克顯其母之節題其所居)¶
　　　(之堂曰存思感憤終身守徳子春求所以張之/四詠者曰托孤撫𦙍捨生明志鳥鳥私情屺岵)¶
　　　(瞻慕西涯李文正公詩引云守徳痛其少孤既/不能報大母平生之恩又不能彰母氏既死之)¶
　　　(節以為終身悲其子春以告為作詩曰報劉恩/㒺極存趙祀終全骨肉存亡異乾坤覆載偏野)¶
　　　(行長岵屺遺澤尚桮棬有美江南俗他時海内/傳本常字守徳春字廷元尚書石城李公傑撰)¶
<pb:KR3h0063_WYG_033-31b>¶
　　　(志云廷元孝友勤儉可謂特立之士/配趙氏有賢徳進士楊文表其墓)南坡君遜¶
　　　業以成其義則喬太宰吕宗伯鄒司成之言可¶
　　　考(白巖喬公序曰處士性至孝外和内剛不事/矯飾宗族鄉黨有鰥寡者視力周之于同氣)¶
　　　(尤厚鄉人取以為法涇野吕侍郎詩云南坡真/逸士八十尚童顔鳩杖時不策蝇書夜自刪東)¶
　　　(郭鄒祭酒序云財阜者易驕而翁持勤儉勢盛/者易爭而翁以恵和居逸者易淫佚而娱之以)¶
　　　(文史維之以名士將其天常之厚能不背于君/子之方乎文待詔誌銘云君諱坦字汝平松巖)¶
　　　(子子也年十六代父理家母先亡諸弟孱弱哺/訓底成凡屋廬田業器物童奴惟弟所欲而自)¶
　　　(取棄餘者壽九十有/四見五世孫而終)錢碩人備徳以相其夫則¶
<pb:KR3h0063_WYG_033-32a>¶
　　　王特進呉文端文衡山之筆有徵(特進光禄大/夫新建伯陽)¶
　　　(明王公序曰懿公之行柔嘉之徳母儀婦軌無/所不具雖紀傳所載亦無以加少保尚書白樓)¶
　　　(呉公碣銘曰錢出呉越忠獻王之後累傳至章/靖府君卓犖多奇節鄉人稱為希翁先生生碩)¶
　　　(人歸南坡翁時有題畫小詩貽之後二泉邵公/題云吾契文希翁先生文詞追古人而行誼過)¶
　　　(今人逺甚此其季女歸華君汝平而貽之者也/於是季籛年七十有一矣而翁所寄詩片紙猶)¶
　　　(在奩凡間内徳之成於是乎在文待詔誌云碩/人仁明娟好慧而不煩值華中衰汝平方刻意)¶
　　　(振植日出應門户門内之事咸碩人特之卒起/其家孝事舅姑尤嚴賓祭不喜佞佛而樂恤匱)¶
　　　(窮老而勤儉不怠/陽明之稱信矣)東沙子之先妣吕亦有衡翁¶
<pb:KR3h0063_WYG_033-32b>¶
　　　之筆誌矣(待詔誌云吕氏出東萊先生之後碩/人叔柔懿恭中外歸賢焉待詔公慎)¶
　　　(許可而華南坡翁錢吕二碩/人皆公為誌親書之于石)凡此髙文鉅册照¶
　　　暎齋中則又華氏寶玉大弓子姓世守當傳無¶
　　　窮以為衡鑑匪特玩好之供者猗嗟茂哉東沙¶
　　　子夏字曰仲甫(中甫乃南坡之孫而小山翁欽/之長子幼鞠於祖母錢碩人錢)¶
　　　(卒終身慕之李文正公為篆題東沙逰王陽明/喬白巖之門而海内名公若邵二泉吕涇野都)¶
　　　(南濠王南原陳石亭蔡林屋文衡山鄒/東郭髙公次林志道黄勉之尤相善)余交其¶
　　　人僅垂三紀知其志乎古不同乎今也爰作賦¶
<pb:KR3h0063_WYG_033-33a>¶
　　　曰有清華公子謁乎素履山人曰葢聞九陔倚¶
　　　杵(廣雅九天之/外次日倚杵)十形冰&KR2323;(楊泉物理論地有十/形冰尼京反&KR2323;若外)¶
　　　(反/)跳丸往來編珠縈帶二氣運其良能五行儲¶
　　　其靈粹山川通其竅液動植紛其恢佹固亦穹¶
　　　窿冥濛磅礴碨礧(磅浦光反礴蒲莫反廣博貌/碨烏為反礧盧戾反髙低貌)¶
　　　煜爚(煜於六反爚/移灼反日光)皦澈(月/光)參差芒暳(㕘千林反/差千池反)¶
　　　(暳呼桂反/星宿光)壹㚃闔闢(壹於斤反㚃於云/反元氣運行之意)燠寒雨¶
　　　霽扶摇飂飍(飂利幽反飍/香幽反風貌)屏翳薈蔚(屏上聲薈/烏桂反蔚)¶
<pb:KR3h0063_WYG_033-33b>¶
　　　(於桂反/雲起貌)砰磕䃱磹(砰披并反磕可合反迅雷之/聲䃱子兼反磹徐金反電光)¶
　　　(也/)雱沱浸漬(雨/)迆迆屭屭(迆演里反平遼貌/屭虚器反壯大貌)崺¶
　　　崺嶉嶉(崺演吏反山卑長貌嶉/即委反林木崇積貌)泚泚濊濊(泚淺/子反)¶
　　　(水清濊烏廢/反深廣貌)壒壒畷畷(壒伊蓋反塵埃貌畷/朱衛反田畆相連貌)薱¶
　　　薱茷茷(薱徒對反茷蒲葢/反皆草木盛多貌)韡韡&KR0008;&KR0008;(韡於委反/華盛貌&KR0008;)¶
　　　(倪祭反/木枝盛)斾斾馤馤(詩任菽斾斾馤/於葢切香氣)奰奰蹶蹶(奰/平)¶
　　　(秘反省作奰獸壯也蹶/姑衛反獸行急遽之貌)甡甡毳毳(甡䟽臻反詩/甡甡其鹿毳)¶
　　　(充芮切獸/多毛也)齮齮踶踶(齮語綺反齒齧貌/踶文几反有力貌)翍翍翽¶
<pb:KR3h0063_WYG_033-34a>¶
　　　翽(翍攀眉反張羽貌翽吁外/反詩鳯皇于飛翽翽其羽)褷褷洩洩(褷所宜/反羽生)¶
　　　(貌洩余世/反浮沈貌)交交噦噦(詩交交黄鳥/又噦噦鸞聲)喓喓嘒嘒(詩/喓)¶
　　　(喓草蟲又/鳴蜩嘒嘒)睢睢旴盱(睢宣追反盱匈/于反皆喜悦貌)或羣或類¶
　　　於是乎人也禀至貴以含生超衆靈以成性萬¶
　　　色歸乎善視萬聲攝乎善聴臭既别乎芳薉味¶
　　　亦甄乎邪正紛能言以能行乃時動而時靜其¶
　　　所以役其心思充其口體者蓋隨感以有觸或¶
　　　無涯以求騁於是巧闇相傾强弱相競慾海浩¶
<pb:KR3h0063_WYG_033-34b>¶
　　　洋靡所底定聖王有作以道裁成室廬以處衣¶
　　　服以章庖㕑以養車航以行有名位以嚴其限¶
　　　有親愛以屬其情勸之以爵賞董之以威刑鉏¶
　　　暴勘亂表忠逐良賢否以汰尊庳以疆民知向¶
　　　違咸樂其生嬴劉而降暨我皇明治忽迭易厯¶
　　　數幾更神帝嘉靖𢎞厥昇平農服于野商踵于¶
　　　塗工竭其巧兵寢于隅塵積穰穰流貨膴膴士¶
　　　女相聚耆稚相餔姁姁雍雍靡&KR0276;靡孤毳服卉¶
<pb:KR3h0063_WYG_033-35a>¶
　　　裳鳥言獸面龍伯鮫人之國雕題黑齒貫胸離¶
　　　耳三目四臂之徒大球南金犀貝明珠鷦鵬鷫¶
　　　鸘在子騊駼瑶籠綵絡盈篚充車奉表歸命滂¶
　　　溢乎名都當是時也有志之士涵菁莪樸棫之¶
　　　仁荷勸駕釋褐之寵莫不扼腕思奮彈冠望榮¶
　　　固有應六符法三光横玉麟飫黄封撫華夷燮¶
　　　隂陽哂蕭魏而弗齒睨伊旦而與抗六卿分職¶
　　　厥屬攸宗太史臺諫實惟侍從有公卿文武以¶
<pb:KR3h0063_WYG_033-35b>¶
　　　殿其内有藩臬守令以維其外棨㦸霞連英豪¶
　　　雲萃籌策鬼神經綸天地寰瀛以之咸又億兆¶
　　　于焉永戴復有元勲世胄倚葭托肺丹書帶礪¶
　　　乎河山金貂趨蹌乎禁闕(叶屈/貴反)貔貅林立乎白¶
　　　旄犬羊冰消乎紫塞珠玉隨咳唾風霆逐呼噫¶
　　　(伊介/反)日月假其輝宇宙同其大精忠簡乎帝心¶
　　　勲名轟於萬代其或猿臂數竒霜蹄時蹶不與¶
　　　其進則圖其退爾乃在天時占星紀開阡陌制¶
<pb:KR3h0063_WYG_033-36a>¶
　　　来耜耕耨以時又穫必倍若千若億為倉為積¶
　　　(子利/反)或擅丹穴或儲紫貝出陳易新買賤賣貴¶
　　　雞鳴孳孳蠅頭惴惴量畜以谷閉門成市沈腦¶
　　　塗牆文繡被地𤣥妻素娥弄玉飛瓊之儔便娟¶
　　　巧麗顰眉睇目取憐乎左右(叶盈/異反)戯魚龍而舞¶
　　　柘枝詠明月而歌百歳鐘鼗箜篌簫竽之音鏜¶
　　　鞈乎晝夜喧闐乎閭里所以快耳目而娱心志¶
　　　者亦足以稱豪於一時而不遂汶汶於斯世者¶
<pb:KR3h0063_WYG_033-36b>¶
　　　也吾聞錫山有東沙子者㒞偉人也粤其上世¶
　　　義熈惟寶始居慧山華里稱孝宋遷隆亭原泉¶
　　　則肇夷逃而華振業孔耀鵞津洋洋喬木杲杲¶
　　　節義之傳詩禮之教簮紱蟬聨蘭玉滋茂迺東¶
　　　沙子靡諧厥好蕭然一齋自樂其道胡于斯際¶
　　　匪則匪效上之不聞出才智佐明時以芥拾乎¶
　　　青紫下之不聞友豪俠置聲色以酣樂乎桑榆¶
　　　中又不屑廣田宅殖貨財以貽裕於胄𦙍其于¶
<pb:KR3h0063_WYG_033-37a>¶
　　　世也若或醜之其于古也若或糾之自其幼壯¶
　　　至于艾矣頺然泊然不易厥守意其性爾殊乎¶
　　　抑無見乎聲利之徼歟蒙疑不釋願就正於有¶
　　　道素履山人黙然不應瞿然直視已乃啞然而¶
　　　笑曰咈哉噫嘻子葢未達乎真賞之趣也天地¶
　　　變化隂陽乘除曲成萬物理一分殊或清或濁¶
　　　合適其趣情别淑慝性分哲愚方五其俗人十¶
　　　其區玉不火燼金不土渝栢不霜摧橘不淮踰¶
<pb:KR3h0063_WYG_033-37b>¶
　　　貉汶而斃蘭圃而枯薦嗜麋鹿帶甘即且物則¶
　　　有然而況于人乎宜子于此心猶豫而口囁嚅¶
　　　也且東沙子之賞真矣所得深矣請次第而宣¶
　　　之典午陽九豪沒于戍子憶父言老不冠娶既¶
　　　悲㒺極亦傷國步終孝全忠克永厥譽弟嗣有¶
　　　傳慧麓延緒南北屢遷逮乎炎渡君選友聞徳¶
　　　珍于舉配陳貞節勝國表著棲碧奉母堂軒是¶
　　　署貞固燹避國初定處乃經故莊佳氣鬰聚遺¶
<pb:KR3h0063_WYG_033-38a>¶
　　　命克遵後昆斯裕翫易吟詩蟬脱鴻翥精誠動¶
　　　神明儀範昭士庶義烈維鄒存思弗措南坡孝¶
　　　友期頥繩矩(即東沙□父南坡翁痛母趙碩人/值業中衰翁克振起而母不逮養)¶
　　　(故義讓于弟而/自取其薄者)希翁之媳嫓徳二姥(即東沙祖/母錢碩人)¶
　　　(陽明諸公稱之謂其/賢可繼陳鄒二姑也)是鞠中甫敏而稽古其始¶
　　　也岐嶷秀頴成童耿介志超萬物之表心逰六¶
　　　藝之内諗雅頌之雍皥觀國風之成敗兼魯韓¶
　　　之旁博貫毛鄭之專治集歐王之新竒折朱吕¶
<pb:KR3h0063_WYG_033-38b>¶
　　　之精粹細密義於繭絲振金石之清籟玩象辭¶
　　　於三聖誦典則於四代考禮樂於姬文審顧答¶
　　　於回賜明仁義於鄒輿談荒唐於莊恵伯陽尚¶
　　　其𤣥虚禦冦逞其恣睢孫呉備其竒詐管商顯¶
　　　其功利申韓忍於刻核屈宋陳其諷刺賈董敷¶
　　　其治策馬揚呈其詭麗遷固擬於春秋潘陸方¶
　　　於江海燕許誇其手筆李杜稱其䧺偉王孟詠¶
　　　其幽雅儲韋味其清洌(叶音/例)韓栁宗其典則曾¶
<pb:KR3h0063_WYG_033-39a>¶
　　　蘇羨其汪沛以至岐黄之濟世曇摩之似是百¶
　　　家之殊途九流之異派靡不辨其瑕瑜導其肻¶
　　　綮飫其膏腴嘬其膋髓既填胸兮通理及援毫¶
　　　而吐思乍雲蒸而霞纈或川流以山峙發朝芳¶
　　　之芬葩謝夕叢之腓瘁軒乎蟉騰而獸駭翩兮¶
　　　鶴舞而鴻跂明揚文武經緯之畧微闡天命性¶
　　　情之懿上敷帝王修治之範下述閭閻阽危之¶
　　　弊搜羅匪漏傾㵼無滯準古繩今規人矩世舉¶
<pb:KR3h0063_WYG_033-39b>¶
　　　而措之固將黼黻乎皇猷而康濟乎品彚者也¶
　　　若乃締金朋啟蘭室合志方營道術濟唇齒染¶
　　　藍赤交以淡成言以忘得二泉師友乎希翁乃¶
　　　忘年乎膠漆南濠耽樂於圖書爰同趣乎米薛¶
　　　涇野忠直振時而健羨於夀席南原亷介絶俗¶
　　　而劇談乎月夕衡山耆徳而文重於鈞石東郭¶
　　　同門而追踪於淑寔瓦屋髙簡而萬里致㕘同¶
　　　之益媿吾英爽而舊京賞蘭亭之蹟石亭畱夜¶
<pb:KR3h0063_WYG_033-40a>¶
　　　坐之圖(陳太史魯南有/南雍夜坐圖詩)林屋灑鷄鳴之墨(蔡九/逵雞)¶
　　　(鳴寺/贈詩)資五岳之麗藻(黄勉/之)契蘿石之閒逸(海寧/董澐)¶
　　　樂何王之雄俊(南贑何秦東/廣王一為)取月泉之空寂(禪/僧)¶
　　　(法聚自勉之等五人/皆同逰陽明公之門)相與切磨其功講習其業¶
　　　文㑹輔仁威儀是攝猶以為未足也白巖先生¶
　　　敦龎植性希叔旦之碩膚儕孔明之水鏡庶稚¶
　　　圭之無我齊君實之守正陽明夫子心學希聖¶
　　　超訓詁于關閩晤存養于曾孟播直聲于善感¶
<pb:KR3h0063_WYG_033-40b>¶
　　　邁成功于李晟問氣之所鍾人望之所凝英才¶
　　　之所樂育曲木之所就正于焉鼓篋西行泛舟¶
　　　東競摳衣必慎執經求證學究淵源道廓蹊徑¶
　　　通乎常變達乎義命此其志豈效為我以自私¶
　　　曾無與乎天下之利病者哉嗟乎鞀鼓聲微吐¶
　　　握人邁顔異遭三卞和刖再寧人事之弗臧將¶
　　　天命之有在是故百藥恩深令伯情至元卿嚙¶
　　　指曹休垂涕臧循倉惶以無寢司馬徘徊而不¶
<pb:KR3h0063_WYG_033-41a>¶
　　　對此東沙子之所以傷乎内也務光抱石魯連¶
　　　蹈海文舉樽空侯芭席敝子期賦于感音希範¶
　　　思乎絶藝此東沙子之所以感乎外也夫庶務¶
　　　前棼則清虚弗來七情中擾則衰白馴致易不¶
　　　云乎知進退存亡而不失其正也夫子亦云道¶
　　　之將行也與命也道之將廢也與命也君子知¶
　　　命亦審其進退而胡物之競矣爾乃闢故趾開¶
　　　三徑建新齋閟幽境珉磩平柏杗挺朱牕明素¶
<pb:KR3h0063_WYG_033-41b>¶
　　　壁凈松闗䆳芝房迥青雲滃行月耿懸李書原¶
　　　米名(去聲西涯八分齋匾米/元章有生平真賞印)梧隂垂砌荷香滿¶
　　　庭(叶音/定)太湖靈壁英山武康錦川之石霞湧浪¶
　　　積鳥棲獸躑蛟潛魚躍菌秀英坼若醉若舞若¶
　　　戯若㦴嶜崟柴虒嵱嵷紆譎紛員兮庭實龍髯¶
　　　之松瓔珞之柏彌勒之竹合歡之橘丹桂青桐¶
　　　玉蘭木筆碧桃紅梅海棠朱楔紫蕙黄薇末麗¶
　　　杜若荼䕷瑞香水仙天棘宜男午葵姚黄紅藥¶
<pb:KR3h0063_WYG_033-42a>¶
　　　昌陽日精鵑花瞿麥或䕃修除或森閒隙欐(力/爾)¶
　　　(反/)佹(音/詭)癹(歩葛/反)骩(音/靡)藰(音/畱)莅(音/利)呹(丑乙/反)肸(希乙/反)¶
　　　猗(伊以/反)柅(尼已/反)的(丁力/反)皪(利力/反)葰(音/俊)楙(莫侯/反)芬¶
　　　茀凝甘露兮揚清颸蔽炎暉兮延皓月巢鸞鶴¶
　　　兮逰文魚噪寒蟬兮吟蟋蟀東沙子于是掃絶¶
　　　煩囂獨怡岑靜巷無車馬之音庭鮮襟裾之影¶
　　　置軒轅之棐几(齋中又有紫桑小几寶/晉舊物下有芾字押)拭殷侯¶
　　　之金鼎(白金羊鼎乃商時/諸侯所用之器)爇栴檀之珍香侑汝¶
<pb:KR3h0063_WYG_033-42b>¶
　　　官之陶皿(汝窑瓶洗各一官窑/彜爐一色瑩如玉)滌端州之紫硯¶
　　　(小賁硯一旁有董草庭八分題字曰元與黙為/汝則學以全令徳下上凡九眼似碧王青瑩東)¶
　　　(沙子常為余言河南提學副使王公韋有子石/硯重不滿廿兩色紫如嫩肝不假磨礲惟貯水)¶
　　　(處略加琢磨一眼徑寸餘圎極如太極有黄暈/淺深八重中一重稍異間以白質青花㸃呉淑)¶
　　　(硯賦所謂㸃滴青花是也正合李白集中上皇/西巡南京歌第七首楊齊賢注云葉三藏自西)¶
　　　(域歸過峩眉縣大峩山寶硯溪見兩石子鬬攬/得其一今藏黑水寺石上有一日端正透底奚)¶
　　　(以此得名日照其石常五色光相王南原金陵/人此石乃其先諌議辣齊公購于一僧云自蜀)¶
　　　(中得之豈即此歟東沙常/借畱齋中後歸丹陽孫氏)列㸃蒼之秀屛(叶上/聲其)¶
<pb:KR3h0063_WYG_033-43a>¶
　　　(一春景晴巒雲氣吞吐内凡七十二峯其二秋/巖積翠山青雲白三逺畢其伏溪徐文晴物又)¶
　　　(小石屏二瀟湘雨晴逺岫凝緑最勝者一面雲/峯石色濃淡悉分非筆墨所能髣髴一面春龍)¶
　　　(出蟄頭角爪鬛悉備目睛炯/然幾欲飛動舊藏京口楊氏)佩不衰之漢熊(古/玉)¶
　　　(小熊長不及寸腹下篆刻文/曰能使人不衰細如米粒)握如脂之古印(白/玉)¶
　　　(螭紐三印今改刻瓢印曰真賞方印一曰華夏/一曰真賞齋印東漢楊彪文先四代相印朱文)¶
　　　(虎紐雕琢精工神韻生動旁皆碾花又一印曰/三愧之裔通身古卧蠶朱文螭紐刻深而竒温)¶
　　　(潤無比髙宗呉后二卬賢志堂印白/文螭紐賢志主人覆斗卧蠶俱精絶)被朱衣之¶
　　　翩翩啓瓊笈之縵縵(叶眉/孟反)昔者周穆巡狩至乎¶
<pb:KR3h0063_WYG_033-43b>¶
　　　壇山吉日癸巳親題石間弩張劍拔虎跳龍盤¶
　　　通古卧車而心悟(李斯卧觀五日/得其法作小篆)中祐龕壁而¶
　　　跋存(宋李中祐鑿石/龕之㕔壁間)雖贊皇之未泯𦂳古意之¶
　　　邈然(今趙州所傳葢/經摹勒多矣)兹僅見乎齋中葢唐宋之¶
　　　所傳(此獨無跋义紙墨甚/古乃宋以前搨本也)漢世隆儒六經是訂¶
　　　邕立典賜八分稱聖(蔡邕左立堂谿/典楊賜等書石)武定遷鄴¶
　　　而半沈(北魏髙歡遷石經/河岸崩遂沈于水)貞觀寶墨而獨進(唐/秘)¶
　　　(府不收石刻/惟珍此經)矧蓬萊之摹本亦亡滅而莫問(吾/子)¶
<pb:KR3h0063_WYG_033-44a>¶
　　　(行曰㑹稽蓬萊間有石經遺字翻/本破碎磨滅不異真古碑今亡矣)幸百許之遺¶
　　　文(尚書三十三/字論語百字)諒虬驥之堪並(東觀餘論云石/經傳世止此若)¶
　　　(騏驥一毛/虬龍片甲)銘石之楷魏首元常幽深絶世古雅¶
　　　無方悵敬仁之俱逝(王修愛宣示帖/修卒取以入殉)訝宣和之¶
　　　搨藏(宣和書譜唯有克捷表歐/陽永叔董逌皆以為非真)薦賢表乎季直¶
　　　纂要紀乎士行(叶音/杭)煥貞淳之寳印遺照乘之¶
　　　夜光(季直表有頁觀淳化二小璽元張紳書學/纂要記之李太僕應禎謂積筆成塚不能)¶
　　　(得其波拂真迹無疑/誠曠代之至寳也)草書之極晉惟逸少智聖¶
<pb:KR3h0063_WYG_033-44b>¶
　　　大成形神俱妙(孟子集大成者金聲而玉振之/也金聲也者始條理也玉振之)¶
　　　(也者終條理也始條理者智之事也終條理者/聖之事也玉皇心印經云形神俱妙與道合真)¶
　　　彼王著之摹刻徒肉勝之遺誚咨袁生之真墨¶
　　　徵八璽之熀燿矧祐陵之金題覩孤鳳之縹緲¶
　　　方慶臣瞾文獻仍孫(王方慶乃晉丞相/王導十一世孫也)廓填鑑¶
　　　影郢人運斤信得門而窺奥豈虎賁之旁尊始¶
　　　金輪之辱序終倦翁之見珍(翁跋云態備衆妙/摹逼天真非他帖)¶
　　　(可/擬)況棲碧之手澤(帖復有貞節堂禮義傳家之/印春草軒審是記葢棲碧舊)¶
<pb:KR3h0063_WYG_033-45a>¶
　　　(藏/也)幸青氊之得人初學詩讚編聨庾謝綵牋古¶
　　　色仙蹤疇亞&KR0177;霓裳兮逍遥絢春林兮布濩(叶/胡)¶
　　　(化/反)想投跡於虚空殆爭工乎造化(詳竇泉述/書賦注)閲¶
　　　神龍而流芳載書譜而增價偉哉魯公忠誠川¶
　　　流(叶去/聲)止擬劍峰(書譜謂公正書如峰/絶劍摧驚飛逸勢)行超篆¶
　　　籒(海岳名言謂顔行/書有篆籒氣象)慰嬴磁之既平(帖云近聞/劉中使至)¶
　　　(嬴州呉希光已降足慰海隅之心耳又聞磁州/為盧子竒所圍舍利將軍擒獲之吁足慰也)¶
　　　凛英風之發秀燦碧牋兮宜墨駭龍蛇兮奔驟¶
<pb:KR3h0063_WYG_033-45b>¶
　　　(术史云碧牋宜墨神采艶發龍/蛇生動覩之驚人此帖同之)歴七君之品題¶
　　　實諸帖之領袖(帖後王芝喬簣成鮮于樞/張晏白珽田衍文徵明)矯然¶
　　　季海楷法稱雄怒猊渇驥(書譜許浩書如怒/猊抉石渴驥奔泉)父¶
　　　王祖鍾(董逌云季海守鍾王舊法如/禪家宗風相承各有主也)述老彭之¶
　　　元訓(老耼即彭祖通鑑前編路史等/書可考而辨道家相傳之妄)準樂毅之¶
　　　竒蹤(董逌謂浩書/自樂毅論來)爛𤣥真之丹識(有青若笠緑/蓑衣印葢𤣥)¶
　　　(真子張/志和識)縟黄素兮金龍(唐絹精竒毎行織成龍/鳯問以花㸃僅如米大)¶
　　　延之譝其第一(尤袤謂唐人小/楷徐季海第一)原功詫其難能¶
<pb:KR3h0063_WYG_033-46a>¶
　　　(叶奴融反杜本跋非/力挽千鈞何能爾耶)乃若髙人摩詰前身畫師¶
　　　家輞川之幽勝寫詩景之瑰竒(孟城坳華子岡/丈杏館斤竹嶺)¶
　　　(鹿柴木蘭柴茱茰沜宫槐陌臨湖亭南垞欹湖/栁堤欒家瀨金屑泉白石灘北垞竹里館辛夷)¶
　　　(塢漆園椒園凡二十景各賦五言絶龍眠摹本/作十二段此卷長七尺餘總為一圖而諸景咸)¶
　　　(備𢎞治間金陵黄休叔伯賜/剖古漆墩得之即斯卷也)山盤紆兮挾霧林¶
　　　蹇産而藏暉水揚縠而𣺌𣺌雪簁粉以霏霏斯¶
　　　景元之攸録(見未景元唐/朝名畫録)乃天府之所詒狂僊¶
　　　忠恕尤妙書法(書譜忠恕妙于篆/籒八分尤工小楷)委羈宦而肥¶
<pb:KR3h0063_WYG_033-46b>¶
　　　遯(史忠恕謫江都一日遯去/不知所在乃與陳摶同隱)狀江行之霽雪景¶
　　　翳翳兮霾深波粼粼兮澌滑愴坎廩兮擁袂舟¶
　　　凌兢兮礙枻紛倡和之琳瑯允誇詡之昭掲五¶
　　　季書亡君謨聿興世方宗其楷法妙實在乎真¶
　　　行詠山堂之秀句陳子發之至情啓平事而端¶
　　　謹示新記兮崢嶸統二八之并美(山堂絶句並/安道彦猷謝)¶
　　　(郎評事子發新記新弟郎中知郡通理/公緯萊州長官公謹吕君共十六帖)標五子¶
　　　之題名(倪雲林袁凱陳文/東陳迪呉匏庵)元豐彌文豫章獨步¶
<pb:KR3h0063_WYG_033-47a>¶
　　　變行押于清臣(山谷行書本顔祭/濠州蔡明逮等帖)習顛草於懷¶
　　　素(山谷見自叙/草書遂大進)伏波稱其神偉(稱去/聲)諸座資其¶
　　　頓悟尺牘表其妍姿舊逰發其豪趣睨顔蔡而¶
　　　追隨軼蘇米而不顧思陵南渡繼體道君當金¶
　　　戈之倥偬乃畱意乎斯文忽神逰兮太上遂手¶
　　　追乎右軍皎翔鸞之舞鏡邈羣鴈之凌雲奉華¶
　　　拜乎嘉錫(卷有奉華堂印乃劉貴/嬪堂名葢帝書以賜之)亨貞品其入¶
　　　神(邵亨貞跋為江/南法書神品)元暉克肖播堂海岳行書賞¶
<pb:KR3h0063_WYG_033-47b>¶
　　　於光堯戯墨貴於京洛思襄陽之舊逰顧瀟湘¶
　　　之是貌(吐洛/反)藹晴雨之變幻縱天真之揮霍象¶
　　　内則晦翁屢題畫表則子言斯度(音鐸卷長文/餘朱文公題)¶
　　　(云建陽崇安之間有大山横出峰巒特秀予嘗/結茅於其巔小平處每當晴晝白雲岔入牕牖)¶
　　　(間輒咫尺不可辨當題閒雲無四時蔽漫此山/谷幸乏霖雨姿何妨媚幽獨下山累月每竊諷)¶
　　　(此詩木嘗不悵然自失今觀米公所畫為左侯/戯作横卷隠隠舊題詩處似已在第三四峯間)¶
　　　(也义得并覽諸名勝舊題想像其人益深歎息/錢子言跋云雨山晴山易此惟晴欲雨雨欲霽)¶
　　　(宿霧曉烟既冸復合景物昧昧時一出没于有/無難狀也此非墨妙天下意超物表者㫁不能)¶
<pb:KR3h0063_WYG_033-48a>¶
　　　(到王宗常考云故兵部侍郎襄陽米友仁元暉/所畫瀟湘圖一卷其自題識凡兩見南渡後諸)¶
　　　(名勝題語凡若干人文公朱夫子手澤又先後/出也沈啓南云如朱夫子之題象内見畫錢子)¶
　　　(言畫表求象斯圖之/妙盡括于二作矣)次平畫院髣髴李唐兼承¶
　　　直之家傳(次年父閻仲/紹興承直郎)殆出藍之擅長當阜陵¶
　　　之辛丑灑積雪於迴岡風隨盼而忽暝墨深黒¶
　　　而流光恍三伏之全失凛璢璃之對牕(晉滿奮/暑月坐)¶
　　　(武帝瑠璃牕/下變色而慄)魏國王孫神仙玉倚灑翰齊乎王¶
　　　鍾繪事超乎韓李(子昻畫馬取韓幹/山水兼法李思訓)經賦宛其¶
<pb:KR3h0063_WYG_033-48b>¶
　　　神傳(臨子敬洛神/鍾紹京黄庭)山水怡然天解(叶箕/里反)塞翁讓¶
　　　其三百(吴越羅塞翁隠之子也善/畫羊詩無羊三百為羣)暮江望其千¶
　　　里(柯敬仲云韋偃暮江五/馬圖與子昻氣韻相望)洗晩宋之衰苶為來¶
　　　世之模楷(叶溪/已反)至於淳化祖刻則廷珪墨色之¶
　　　古銀錠棗木之紋坡老硃書之辨趙公信印之¶
　　　文啓明向曙離劍還津(中甫先得六卷後得三/卷益原是一帙分開今)¶
　　　(乃復合文休承以/為劍入延平是也)較之師旦子明之刻次莊希¶
　　　白之臨(叶力/因及)烏鎮福清之勒武光東庫之分精¶
<pb:KR3h0063_WYG_033-49a>¶
　　　粗迥别不可得而並論焉(論平/聲)小楷諸帖則毅¶
　　　論紳刻之真朔贊初鐫之勝黄庭遺字之精洛¶
　　　神全賦之夐尺璧斯陳懸黎孤映與夫虞之破¶
　　　邪論序歐之白鹿心經(叶去/聲)褚之隂符度人栁¶
　　　之尊勝清淨金生玉潤咸可得而繼稱焉莫不¶
　　　重之逾琬琰寶之過頭目被古錦之縹囊飾美¶
　　　玉之籖軸知臭味之俱無(白樂天太湖石記云/無文無聲無臭無味)¶
　　　(而公嗜之何也苟/適吾意其用則多)何狗馬之可辱(李易安金石/録序云趙君)¶
<pb:KR3h0063_WYG_033-49b>¶
　　　(愛書畫出于聲/色狗馬之上)葢㳺藝以依仁寧玩物而徇欲¶
　　　飲沆瀣兮吸朝霞沐咸池兮浴暘谷乘野馬兮¶
　　　逰泰初班由夷兮謁荼俈量今古於一瞬(量平/聲)¶
　　　攬宇宙於圭竇(叶徒/谷反)心澹澹兮坐忘行踽踽兮¶
　　　背俗聊棲遲以容與毎寓意而自足所謂皭然¶
　　　蟬蜕浮㳺塵&KR0381;之外離人而立於獨者非耶言¶
　　　未既公子憮然而歗逡巡曰避山人曰燄燄斯¶
　　　風乃炎崑峨涓涓斯濬乃瀰江河神明既啟麄¶
<pb:KR3h0063_WYG_033-50a>¶
　　　穢則那公子居矣吾將授子以皓天之歌歌曰¶
　　　皓天明明森成性兮迷亡徇物孰知正兮福輕¶
　　　乎羽舉孰先兮釁重乎地避孰全兮息交絶逰¶
　　　聞齋中兮厥心冥冥若虚空兮左圖右書&KR0008;烟¶
　　　雲兮日月逝矣葆吾真兮公子聞之渙然顙泚¶
　　　下席而拜起而稱曰鄙人顓蒙溺乎荒俗之趨¶
　　　未聞大道之㫖者也幸夫子迪我若發蒙矣願¶
　　　卒業為弟子乃賡之以中邱之歌歌曰相彼中¶
<pb:KR3h0063_WYG_033-50b>¶
　　　邱勃窣壤兮行潦横集又莽霜兮脂車結駟天¶
　　　貿貿兮日昃之離鑑鼓缶兮無累之人迥絶代¶
　　　兮弟子釋疑真賞泰兮大夫能賦昭中甫兮琢¶
　　　珉龕齋俾無斁兮嘉靖二十八年屠維作噩月¶
　　　在鶉火之次日在參前進士天官尚書郎南禺¶
　　　外史豐道生人叔著前署真賞齋賦并序六字¶
　　　又項徳枌印蘭石主人二印後有項徳枌印五¶
　　　一倩士宛委堂印檇李嬾道人賞鑑圖書諸印¶
<pb:KR3h0063_WYG_033-51a>¶
　　　押縫有徳枌印九卷髙一尺一寸一分廣三尺¶
　　　三寸二分¶
　　　按豐道生賦表忠遂賢良以汰賢字上疑脱一¶
　　　字又逡巡曰避曰字應是而字¶
　　　明陳栝三友圖一卷(上等/陽一)¶
　　　宣德箋本墨畫欵識云嘉靖庚戌春暮作於黽¶
　　　勉齋沱江子陳栝下有沱江子朗吟樓二印卷¶
　　　前有致印宋氏穉佳書畫庫記聴雨堂印三印¶
<pb:KR3h0063_WYG_033-51b>¶
　　　卷後有宋致穉佳收藏圖書休寧朱之赤珍藏¶
　　　圖書二印卷中幅押縫有擇木亭一印卷髙九¶
　　　寸廣七尺六寸¶
　　　明宋旭沈俊山水合卷(上等/雲一)¶
　　　凡三幅前二幅俱宋旭墨畫第一幅宋箋本欵¶
　　　題云種梅花處幾經年暎雪仍新屋一椽最是¶
　　　春思眠不得每逢花落益翛然甲申二月望宋¶
　　　旭識下有初陽一印第二幅素箋本欵識云西¶
<pb:KR3h0063_WYG_033-52a>¶
　　　園寒夜浣筆寫雪堂清叙圖後有太原生一印¶
　　　第三幅素箋本沈俊著色畫欵云戴雪軒圖沈¶
　　　俊下有沈俊私印一印第一幅髙七寸六分廣¶
　　　二尺九寸第二幅髙八寸八分廣二尺七寸五¶
　　　分第三幅髙同前廣二尺八寸五分¶
　　　明許邦本摹輞川圖一卷(上等/騰一)¶
　　　宣德箋本著色畫每段小楷書原詩欵云湘江¶
　　　許邦本育生繪於真如齋下有邦本一印後小¶
<pb:KR3h0063_WYG_033-52b>¶
　　　楷書名人跋語四則一邢侗云摩詰有韻之言¶
　　　遂為李唐一代冠冕要以胸次洒然勝耳其丹¶
　　　青逰戯則又迥出世俗之表今所傳本名輞川¶
　　　圖之肖者葢摩詰原自有圖圖分二十如所賦¶
　　　五言詩濃嵐叠嶂蒼蘚碧巢曲盡巧心而呉人¶
　　　或病其太著以為其不似近世之態此可笑也¶
　　　夫意致欲虚筆致欲實此正北宋以前箇中妙¶
　　　悟而呉人魔於勝國之技不能驟脱夏蟲遼豕¶
<pb:KR3h0063_WYG_033-53a>¶
　　　之喻豈虚哉呉中故家藏有當日粉本郭忠恕¶
　　　曾摹一㢧較祖跡不别毫髪庶藉以存藍田之¶
　　　舊亦使誦其詩者有所據以尋于縑素方丈間¶
　　　耳摩詰自謂宿世謬詞客前身應畫師可稱實¶
　　　録云濟南臨邑邢侗手跋一來復云右丞之與¶
　　　輞川葢神情大半寄之者也輞川之締構盛于¶
　　　一時繪而傳之者至流布千古而鹿苑滋谷之¶
　　　舊跡浸淪沒于狐兔莽荻之間而莫可尋覔往¶
<pb:KR3h0063_WYG_033-53b>¶
　　　闗中曾有鐫圖拙陋不堪摩挲弔古訪幽者對¶
　　　夕陽咨嗟已耳沈澤腴明府以博雅通儒試宰¶
　　　藍田政搜其遺概清尊髙論若與右丞揖讓已¶
　　　則索不佞家藏郭忠恕繪圖邀晉人郭潄六氏¶
　　　摹臨勒石精巧生動幾集忠恕之神令人想肖¶
　　　右丞不可泯之風流也惟繪此圖者合有多種¶
　　　而余家所藏以善莅兹土者也亦人代幾更而¶
　　　至澤腴之身始成此段雅事名跡名繪名器名¶
<pb:KR3h0063_WYG_033-54a>¶
　　　手集賞一旦豈偶然哉池陽來復陽伯甫一郝¶
　　　經云余覽郭忠恕摹臨輞川圖恍惚蒼茫怪竒¶
　　　偉麗不啻觀濤廣陵之曲江也玉出崑山珠産¶
　　　南海此天下之至重矣然而非希世罕見之寶¶
　　　何足比哉余閲此卷不得不贊詞以同不朽為¶
　　　之誌侍讀學士充國信史陵州郝經一楊士竒¶
　　　云輞川圖古今人品為畫家最上乘商徳符長¶
　　　卷劉松年分景小幅余當時摹之大小方狹分¶
<pb:KR3h0063_WYG_033-54b>¶
　　　聚總有粗細亦非二體摹者亦非一人後惟郭¶
　　　忠恕所摹極稱妙絶而諸名公跋語皆甚典雅¶
　　　乃推重右丞之意云楊士竒後署晩學許邦本¶
　　　書下有邦本一印卷前有畫禪花癖一印卷後¶
　　　有誠意齋珍藏一印押縫有誠意齋一印又二¶
　　　印不可識卷高九寸五分廣一丈五尺九寸五¶
　　　分¶
　御筆題籖籖上有乾隆宸翰一璽¶
<pb:KR3h0063_WYG_033-55a>¶
　　　按跋語四則皆題郭忠恕輞川圖臨本者而字¶
　　　句舛誤頗多葢亦傳冩失真耳¶
　¶
　¶
　¶
　¶
　¶
　¶
<pb:KR3h0063_WYG_033-55b>¶
　¶
　¶
　¶
　¶
　¶
　¶
　¶
石渠寶笈卷十五¶
