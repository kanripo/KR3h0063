# -*- mode: mandoku-view; -*-
#+TITLE: 石渠寶笈
#+DATE: 2015-08-24 23:16:09.718738
#+PROPERTY: ID KR3h0063
#+PROPERTY: BASEEDITION WYG    
#+PROPERTY: JUAN 卷三十五
<pb:KR3h0063_WYG_073-1a>¶
欽定四庫全書¶
石渠寶笈卷三十五¶
　　貯¶
　御書房¶
　　　無名氏¶
　　畫卷上等¶
　　　唐人洛神賦全圖一卷(上等/天一)¶
　　　素絹本著色畫每段節書洛神賦本文卷前署¶
<pb:KR3h0063_WYG_073-1b>¶
　　　洛神賦三字卷髙一尺五寸九分廣三丈六尺¶
　　　五代人雪霽捕魚圖一卷(上等/地一)¶
　　　素牋本著色畫卷前有宣和一璽又桂坡安國¶
　　　賞鑑一印又半印不可識卷後有政和内府圖¶
　　　書之印二璽又柯氏敬仲一印拖尾有晦翁大¶
　　　雅堂圖書記二印又内府圖書之印一璽卷髙¶
　　　八寸九分廣七尺八分¶
　　　宋人耆英會圖一卷(上等/元一)¶
<pb:KR3h0063_WYG_073-2a>¶
　　　素絹本著色畫卷前半印二存體仁堂書畫記六¶
　　　字又半印漫漶不可識卷後有端明殿學士章春¶
　　　山私印梁清標印蕉林秘玩呉廷書畫之印來古¶
　　　軒江表黄琳諸印又半印二漫漶不可識卷中幅¶
　　　有春山春山私印二印又一印漫漶不可識後别¶
　　　幅司馬光書洛陽耆英會序云昔白樂天在洛與¶
　　　髙年者八人遊時人慕之為九老圖傳於世宋興¶
　　　洛中諸公繼而為之者再矣皆圖形普明僧舎乃¶
<pb:KR3h0063_WYG_073-2b>¶
　　　(缺二/字)之故第也元豐中潞國文公留(缺二/字)都韓國富公¶
　　　納政在里第自餘士(缺/)夫以老自逸於洛者於時¶
　　　為多潞公謂韓公曰凡所為慕於樂天者以其志¶
　　　趣髙逸也奚必數與地之襲焉一日悉集士大夫¶
　　　老而賢者於韓公之第置酒相樂賓主凡十有一¶
　　　人既而圖形妙覺僧舎仍各賦詩時人謂之洛陽¶
　　　耆英會孔子曰好賢如緇衣取其敝又改為樂善¶
　　　無厭也二公寅亮三朝為國元老入贊萬幾出綏¶
<pb:KR3h0063_WYG_073-3a>¶
　　　四方上則固社稷尊宗廟下則熙百工和萬民¶
　　　為天子腹心股肱耳目天下所取安所取平其¶
　　　勲業閎大顯融豈樂天所能庻幾然猶慕效樂¶
　　　天所為汲汲如恐不及豈非樂善無厭者與又¶
　　　洛中舊俗燕私相聚尚齒不尚官自樂天之會¶
　　　已然是日復行之斯乃風化之本可頌也宣徽¶
　　　王公方留守北都聞之以書請於潞公曰拱辰¶
　　　亦家洛位與年不居數客之後顧以官守不得¶
<pb:KR3h0063_WYG_073-3b>¶
　　　執巵酒在坐席良以為恨願寓名其間幸無我¶
　　　遺其為諸公嘉羡如此光未七十用狄監盧尹¶
　　　故事亦預於會潞公命光叙其事光不敢辭時¶
　　　元豐五年正月壬辰司馬光序下有司馬光印¶
　　　獨樂園二印前署洛陽耆英會序六字下有涑¶
　　　水氏一印又署諸賢爵齒姓名云武寧軍節度¶
　　　使守司徒開府儀同三司致仕韓國公富弼彦¶
　　　國年七十九河東節度使守太尉開府儀同二¶
<pb:KR3h0063_WYG_073-4a>¶
　　　司判河南府潞國公文彦博寛夫年七十七尚¶
　　　書司封郎中致仕席汝言君從年七十七朝議¶
　　　大夫致仕王尚㳟安之年七十六太常少卿致¶
　　　仕趙丙南正年七十五秘書監致仕上柱國劉¶
　　　几伯壽年七十五衛州防禦使致仕馮行已肅¶
　　　之年七十五大中大夫充天章閣侍制提舉崇¶
　　　福宫楚建中正叔年七十三朝議大夫致仕王¶
　　　慎言不疑年七十二宣徽南院使檢校太尉判¶
<pb:KR3h0063_WYG_073-4b>¶
　　　大名府兼北京留守司本路安撫使王拱辰君¶
　　　貺年七十一大中大夫提舉崇福宫張問昌言¶
　　　年七十龍圖閣直學士通議大夫提舉崇福宫¶
　　　張燾景元年七十端明殿學士兼翰林侍讀學¶
　　　士大中大夫提舉崇福宫司馬光君實年六十¶
　　　四後又録文彦博詩並小序云元豐五年正月¶
　　　十日文寛夫與諸公赴司徒相公之第為耆年¶
　　　之會謹成拙詩一篇上司徒相公兼在席諸公¶
<pb:KR3h0063_WYG_073-5a>¶
　　　幸賜一覽下署彦博九老唐賢行繪事元豐今¶
　　　勝會昌春垂肩素髪皆時彦揮麈清談盡席珍¶
　　　染翰不停詩思健飛觴無算酒行頻蘭亭雅集¶
　　　誇脩禊洛社(旁注/沚字)英游貴序賓自愧空疎陪几¶
　　　杖更容款&KR2250;奉簪紳當筵尚齒尤多幸十二人¶
　　　中第二人又録富弼詩並小序云弼伏承留守¶
　　　相公就弊居為耆年之會承命賦詩謹録上呈¶
　　　伏惟采覽西洛古帝都衣冠走集地豈意名利¶
<pb:KR3h0063_WYG_073-5b>¶
　　　塲驟為耆徳㑹大尹吾舊相曠懷輕富貴日與¶
　　　退老游臺閣並省寺予慚最衰耋亦許豫其次¶
　　　遂欲肖容儀爛然形繪事閩嶠訪精筆鮫綃布¶
　　　絶藝今復崇宴術聊以示慈惠幽居近銅駝荒¶
　　　弊仍湫底塞路移君庖盈車載春醴獻酬互相¶
　　　趣歡&KR1744;不知止商嶺有四翁晉林惟七子校我¶
　　　集諸賢盛衰何逺邇兹事實可矜傳之千百祀¶
　　　又詩並識云弼竊覽嘉篇斷章有十二人中第¶
<pb:KR3h0063_WYG_073-6a>¶
　　　二人之句又賦一絶上呈顧我年齡雖第一在¶
　　　公勲徳自無雙不惟行業終難敵富貴康寧亦¶
　　　可降又書文彦博詩並識云彦博伏覩公詩有¶
　　　第一無雙之句輒成廿八字上呈洛下衣冠今¶
　　　最盛當筵尚齒禮容優惟公福壽並勲徳合是¶
　　　人間第一流又録席汝言詩云繫國安危唐上¶
　　　宰功成身退漢留侯二公閒暇開髙宴九老雍¶
　　　容奉勝遊共接雅歡恩意洽不矜富貴禮容優¶
<pb:KR3h0063_WYG_073-6b>¶
　　　賞心樂事人間盛豈獨今稀古莫儔壯歲塵埃¶
　　　禄仕牽老歸重到舊林泉曾無勲業書青史偶¶
　　　向康寧養耄年自分杜門居陋巷敢期序齒豫¶
　　　髙筵更慙形穢才涼薄不稱圖真接巨賢又録¶
　　　王尚㳟詩云元勛舊徳兩台臣珪組叅差又十¶
　　　人八百髙年餘總數一千熙運際良辰席間韻¶
　　　語皆非俗圖上形容幸奪真幸會主盟開府盛¶
　　　誤容衰薄混清塵服許便衣更野逸坐從列齒¶
<pb:KR3h0063_WYG_073-7a>¶
　　　似天倫二公笑語增和氣夜久盤花旋發春又¶
　　　録趙丙詩云新春鼎洛燕英耄主禮雍容下庶¶
　　　寮二相比肩官一品十人華髪仕三朝星階並¶
　　　列占台曜尊酒時行挹斗杓東潁庸夫最無狀¶
　　　也將顔面趂嘉招又録劉几詩云司徒碩徳今¶
　　　無比太尉殊勲世絶倫偶以暮年陪盛宴喜將¶
　　　白髪照青春八公祗有山空著四皓當衰志麄¶
　　　伸元老相望疎迹在不應此㑹愧前人又詩云¶
<pb:KR3h0063_WYG_073-7b>¶
　　　制舉省元推二相龍頭昔日屬宣猷人間盛事¶
　　　並遐算一席幾盈九百籌(下注云十二老共/八百九十二嵗)又¶
　　　録馮行已詩云書稱五福壽為先有徳人方得¶
　　　壽延自愧櫟樗非逺器誰應齒髪亦遐年立身¶
　　　官未三公貴推老名陪二相賢喜抱衰容模梵¶
　　　宇慙無纎效勒燕然當時遭遇承陶冶今日光¶
　　　榮豫讌筵從此洛城增勝概又新重作畫圖傳¶
　　　又録楚建中詩云自顧頺齡七十餘久慙頑鈍¶
<pb:KR3h0063_WYG_073-8a>¶
　　　費洪罏歸逢大老耆年㑹衰朽形骸愧畫圖二¶
　　　相謀猷爛史編諸公才業過前賢好圖儀像傳¶
　　　來世何事疎頑亦比肩又録王慎言詩云相印¶
　　　貂蟬冠六符華顛髙會侍臣俱不將官職誇鄉¶
　　　里惟尚年齡入畫圖履道清歡追故事竚瞻陰¶
　　　徳見訏謨叨陪几杖真榮觀珪璧叢中見碔砆¶
　　　又録王拱辰詩云西都山水天下竒神嵩景室¶
　　　環清伊甫申間氣秀不絶生賢會聖昌明時衣¶
<pb:KR3h0063_WYG_073-8b>¶
　　　冠占數盛文雅台符卿月光離離魏京雄壯壓¶
　　　幽朔遊宫御府嚴天威膏田千里翳桑柘犀甲¶
　　　萬旅馴熊羆公嘗緩帶各三鎮愚亦繼軫承保¶
　　　釐追維契舊最深篤加復雍孟交旌麾仁皇一¶
　　　再龍虎榜桂堂先後攀髙枝宦遊出處五十載¶
　　　鸞臺驥路俱騰夷三公極位固遼隔五年以長¶
　　　猶肩隨公今復主鳯門鑰僕亦再撫銅臺圻二¶
　　　京相望阻河廣三逕不克陪遊嬉忽聞幹歩踵¶
<pb:KR3h0063_WYG_073-9a>¶
　　　門至投我十二耆英詩整冠肅貎諷章句若坐¶
　　　寶肆羅珠璣為言白傅有高躅九君結社真可¶
　　　師欲令千載著風迹亟就僧館圖神姿詞宗端¶
　　　殿序篇目滂灑大筆何淋漓眷言履道靡充詘¶
　　　菟裘近邑將營歸報云繪事得精筆願列霜壁¶
　　　如唐規退居舊相國元老十年還政瀍之涯康¶
　　　寧貴壽備五福靈寶盛氣如虹霓昔年大對繼¶
　　　晁董登科賜第同一期紫垣歩武既通接金莎¶
<pb:KR3h0063_WYG_073-9b>¶
　　　里閈還隣比探禪論道劇酬對摩軋太古窮天¶
　　　機二相勲業冠朝省爵齒宦學誰依稀今將肖¶
　　　貎表來世詎可下客聯纓緌既蒙月品定人物¶
　　　不敢循避違風期(缺/)承開閤厚賓客富有景物¶
　　　佳園池銅駝坊西福善宅修竹萬個籠清漪天¶
　　　光臺髙未百尺下眺林嶺如屏帷花王千品盡¶
　　　殊勝風光繡畫三春暉六相街中潞公第碧瓦¶
　　　翠木烟叅差左隅廟室本經禮右閣宸翰尊星¶
<pb:KR3h0063_WYG_073-10a>¶
　　　奎婆娑青鳳舞松栢煥爛素錦薰酴醿石渠飛¶
　　　溜潄寒玉晝夜竽瑟鳴階墀伊予陋巷治窮僻¶
　　　姑喜地廣為環溪名樓多景可矌望臺號風月¶
　　　延清輝四時花蘤不外假拏舟傲幘聊嬉怡懷¶
　　　歸撫事若饑渴恨無羽翼西南飛人生交舊貴¶
　　　倫軰情親意接心相知豈無晩秀負才縕髙談¶
　　　大笑拘禮儀洛中故事重名義燕毛第以年相¶
　　　推濯冠登仕荷天寵尊君報國當百為既嗟大¶
<pb:KR3h0063_WYG_073-10b>¶
　　　耄盍知止納禄謝事皆所宜顧方北道倚煩劇¶
　　　未許解紱披荷衣長篇不令負花約(旁注云公/貽莫負花)¶
　　　(前約/之句)為指風什歌式微如羮甘露爽心骨佀柄¶
　　　玉麈親顔眉蘭樷雖未長羅宅菊英亦自思陶¶
　　　籬子山已著小園賦彦倫有愧鍾山移聊攄短¶
　　　引謝招隠肯使損鶴常驚啼又録張問詩云槐¶
　　　庭二老樂堯仁盛集髙年洛水濱華衮具瞻雖¶
　　　禮絶白頭序齒見情親清閒几席同禪悦山野¶
<pb:KR3h0063_WYG_073-11a>¶
　　　巾裘似隠倫尊酒椒香纔過節池塘草色已催¶
　　　春白公酣暢吟哦内衛武康强笑語頻豈獨丹¶
　　　青傳不朽潛欣風俗欲還淳芝田鶴戲調神健¶
　　　蓮葉龜遊納息勻商皓寂寥拘小隠漢疎局蹙¶
　　　止家人莫因氣貎疑丹竈自有光陰寄大椿復¶
　　　得兼謨為重客(旁注云司馬/光未七十)恐遺文爽在編民¶
　　　神仙可學今方信道術相忘久益真滿座交歡¶
　　　祝眉壽羣生五福託鴻鈞又録張燾詩云洛城¶
<pb:KR3h0063_WYG_073-11b>¶
　　　今昔衣冠盛韓國園林景物全功在三朝尊二¶
　　　相數踰九老翠羣賢當時鄉社為髙會此日居¶
　　　留許欵延多幸不才陪履舄更慙七十是新年¶
　　　又自録詩云洛下衣冠愛惜春相從小飲任天¶
　　　真隨家所有自可樂為具更㣲誰笑貧不待珍¶
　　　羞方下筯只將佳景便娯賓庾公此興知非淺¶
　　　藜藿終難作主人(自席汝言至司馬光詩前/俱題同前二字下署名)又¶
　　　録文彦博詩前識云彦博代簡上君貺宣猷勿¶
<pb:KR3h0063_WYG_073-12a>¶
　　　愛大名名遂忘西洛樂銅駝本自佳金鳳亦不¶
　　　惡二月三月春融融千花萬花紅灼灼公乎早¶
　　　歸來莫負花前約同賞狀元(缺二/字)對劉師閣(下/注)¶
　　　(云花雖舊房/其艷惟新)又録真率會詩並小序云作真率¶
　　　會伯康與君從七十八嵗安之七十七嵗正叔¶
　　　七十四嵗不疑七十三嵗叔達七十嵗光六十¶
　　　五嵗合五百一十嵗口號成詩用安之前韻下¶
　　　署司馬光三字七人五百有餘嵗同醉花前今¶
<pb:KR3h0063_WYG_073-12b>¶
　　　古稀走馬鬬雞非我事紵衣絲髮且相輝經春¶
　　　無事連翩醉彼此往來能幾家切莫辭斟十分¶
　　　酒儘從他笑滿頭花又録條約云序齒不序官¶
　　　為具務簡素朝夕食各不過五味菜果脯醢之¶
　　　類共不過二十器酒巡無算深淺自斟飲之必¶
　　　盡主人不勸客亦不辭逐巡無下酒時作菜羹¶
　　　不禁召客共用一簡客注可否於字下會日早¶
　　　赴不待速右有違約者毎事罰一巨觥後有司¶
<pb:KR3h0063_WYG_073-13a>¶
　　　馬光印君實端明殿學士之章諸印後記語云¶
　　　延祐二年三月二日子昻觀又裔孫垔拜手閲¶
　　　六字幅前有新安呉廷用卿蒼岩諸印又半印¶
　　　二存體仁堂書畫記六字幅中押縫有河北棠¶
　　　村印二武陵世家印二春山一印安定一印前¶
　　　隔水有蒼岩子梁清標玊立氏印章蕉林鑑定¶
　　　蕉林書屋諸印中隔水押縫有蕉林安定二印¶
　　　後隔水押縫有冶溪漁隠秋碧二印拖尾文彭¶
<pb:KR3h0063_WYG_073-13b>¶
　　　跋云右洛陽耆英會詩序乃溫國手筆固足為¶
　　　百朋之重矣但耆英十三人而畫者止此豈取¶
　　　詩序中所援八人耶要是畫舫中第一流物不¶
　　　必屑屑較也三橋文彭識又文嘉跋云洛陽耆¶
　　　英一代盛事當時名家往往傳冩此卷不惟筆¶
　　　意遒逸而神氣古雅想皆肖諸賢而為之者其¶
　　　序并詩又出司馬公手書尤不易得賞鑑家當¶
　　　以楚珩趙璧視之可也茂苑文嘉後有蒼巖子¶
<pb:KR3h0063_WYG_073-14a>¶
　　　蕉林觀其大畧諸印諸跋中押縫有冶溪漁隠¶
　　　一印卷髙一尺七分廣八尺六分¶
　　　按劉几詩志麄伸句疑有誤¶
　　　宋人胡笳十八拍圖一卷(上等/黄一)¶
　　　素絹本著色畫分段書十八拍詞毎段前後沭¶
　　　璘廷章印共三十四耿會侯鑑定書畫之章印¶
　　　共十四又宜爾子孫琴書堂會侯珍蔵各二印¶
　　　又漢水耿會侯書畫之章耿會侯記勤僖公後¶
<pb:KR3h0063_WYG_073-14b>¶
　　　人諸印卷後半印存齋字可辨前隔水押縫有¶
　　　元賞珍秘宜爾子孫會侯珍蔵丹誠漢水耿會¶
　　　侯書畫之章長字諸印後隔水有素軒清玩珍¶
　　　寶雪舫中人琴書堂漢水耿會侯書畫之章諸¶
　　　印押縫有黔寧王子子孫孫永保之沐璘廷章¶
　　　元賞珍秘宜爾子孫諸印又錢氏合縫鼎印凡¶
　　　二拖尾有邵姓珍玩寶古中秘耿會侯記諸印¶
　　　卷髙八寸八分廣三丈七尺二寸四分原第一¶
<pb:KR3h0063_WYG_073-15a>¶
　　　拍缺三十五字¶
　御筆補書於前隔水上款云乾隆壬戌菊月御筆補¶
　　　書闕文上鈐乾隆宸翰一璽¶
　　　宋人蠶織圖一卷(上等/宇一)¶
　　　素絹本著色畫凡二十四段毎段下小楷録畫¶
　　　目卷前一印漫漶不可識卷後有蕉林梁氏書¶
　　　畫之印一印又平定半印卷中幅押縫有棠村¶
　　　印一前隔水有長宜子孫孫承澤印二印押縫¶
<pb:KR3h0063_WYG_073-15b>¶
　　　有蕉林書屋清河私印二印又一印不可識後¶
　　　隔水有蕉林鑑定北海孫氏珍藏書畫印二印¶
　　　押縫有棠村蕉林居士二印又二印漫漶惟平¶
　　　公章三字可辨拖尾鄭足老跋云耕織圖起於¶
　　　髙皇時此織圖也乃當日翰林院畫曲盡蠶家¶
　　　態度亦嘗模而鋟板矣足老曩在杭見之而未¶
　　　覩其真兹獲接識小谷先生出示新得此軸宛¶
　　　如春夏間游村落中竒哉竒哉下題小字實顯¶
<pb:KR3h0063_WYG_073-16a>¶
　　　仁皇后筆后習髙皇字而微有不同處髙皇手¶
　　　書九經筆每倦則后書續之人未易辨也此本¶
　　　或以為髙皇書足老於不同處知之小谷聞斯¶
　　　言大以為然命足老識其末云東陽鄭足老書¶
　　　時至元丁亥下元日又鮮子樞跋云此圖得古¶
　　　人鑑戒遺意大與尋常人物花鳥不同大徳二¶
　　　年冬十一月廿八日困學齋水軒書鮮于樞記¶
　　　又宋濓跋云宋髙宗既即位江南乃下勸農之¶
<pb:KR3h0063_WYG_073-16b>¶
　　　詔郡國翕然思有以承上意四明樓璹字壽玊¶
　　　時為杭之於潛令乃繪作耕織圖農事自浸種¶
　　　至登廩凡二十又一蠶事自浴種至剪帛凡二¶
　　　十有四且各繫五言八句詩於左未幾璹獲召¶
　　　見遂以圖上進云今觀此卷葢所謂織圖也逐¶
　　　段之下有憲聖慈烈皇后題字皇后姓呉配髙¶
　　　宗其書絶相類豈璹進圖之後或命翰林侍詔¶
　　　重摹而后遂題之耶卷常蔵小谷余先生家其¶
<pb:KR3h0063_WYG_073-17a>¶
　　　後有雙巖鄭子有困學鮮于伯幾所跋二公當¶
　　　時名流翰墨皆可寶玩有謂題字為顯仁韋后¶
　　　所書則恐未然也嗚乎古昔盛王未嘗不以農¶
　　　事為急豳風之圖不見久矣有若此卷者其尚¶
　　　可忽之耶金華宋濓題又觀音實禮四言詩并¶
　　　序云子昻作耕織圖蔵之宣文此延祐盛平之¶
　　　日故聞經術之論翰墨玩覽之物亦不敢使之¶
　　　蕩逸情性是後皆莫覩其斯㫖此圖則與前説¶
<pb:KR3h0063_WYG_073-17b>¶
　　　同意欲為龍眠筆迹此人物太嬌媚然畫至于¶
　　　此亦難論也况其意哉謹擬子昻作豳風之詩¶
　　　之義其詩三章敬哉后妃躬桑於室為帝之裳¶
　　　告祀惟吉穆穆威儀辟公是式慎哉夫人弗怠¶
　　　弗逸春日在桑鳩鳴於陽念我農夫為父母裳¶
　　　帝同上天俯臨萬邦何私於汝汝笥汝筐春日¶
　　　在牗燕我春酒我桑在牆我田在畆同我父母¶
　　　招我隣友子孫之慶願帝之壽觀音實禮謹拜¶
<pb:KR3h0063_WYG_073-18a>¶
　　　又劉崧跋云畫人物花鳥易畫士女難畫園夫¶
　　　紅女尤難葢非有以通農圃室家之情悉倥偬¶
　　　拮据之態而極憂勤儉質之意者不能爾也今¶
　　　觀呉氏所蔵故宋樓氏蠶織圖自浴種至收帛¶
　　　總二十有四事婦女四十有五戲嬰孩者二人¶
　　　抱哺者一人紉者一人立而旁觀者三人翁若¶
　　　丁男二十有七扇且幘而踞桑下者一人髽而¶
　　　背坐牕間見其頂項者一人且祀且拜者男女¶
<pb:KR3h0063_WYG_073-18b>¶
　　　各二人自餘翁媼長㓜皆趨蹌執事無閒散者¶
　　　此外若樹木户牗几席之次筐筥釡盎簇箔機¶
　　　籰之具與凡人事物色無不曲盡形態亦可謂¶
　　　畫之能品者矣然其間有不可知者二夫男子¶
　　　力田而婦人力桑職也今是圖採桑皆畫翁男¶
　　　軰而女婦不與焉此不可知一也自黄帝娶西¶
　　　陵氏為妃始事蠶作故世祀之謂之先蠶而後¶
　　　世所祀又有所謂蜀女化為蠶頭娘者固皆婦¶
<pb:KR3h0063_WYG_073-19a>¶
　　　女也而此圖所畫乃戴席帽被緑而馳騎此不¶
　　　可知者二也要之畫者自必有意特未之知耳¶
　　　至論其始繪圖以獻宋髙宗本於潛令四明樓¶
　　　璹而又辨其下所題字為呉后而非顯仁后者¶
　　　則今承㫖宋太史之序跋備矣予特叙論作者¶
　　　之工因併摭所疑者而質之庻或從觀考者有¶
　　　聞焉洪武九年七月既望廬陵劉崧書又金邕¶
　　　隸書題云聖王貴耕織務本國乃昌丈夫必躬¶
<pb:KR3h0063_WYG_073-19b>¶
　　　耕婦女仍躬桑二月東作興三月蠶事忙清明¶
　　　視蠶具復此修蠶房浴種既有時體餧亦有常¶
　　　一眠榖雨初兩眠春載陽三眠春向暮倉庚舌¶
　　　如簧相將大眠起翁媼俱不遑渾家竭筋力少¶
　　　艾尚弗粧蠶饑在勤飼風火救絲膓桑間葉恐¶
　　　盡采采不盈筐拾巧上山早蠒絲端可望三盆¶
　　　起繅車軋軋鳴村莊歲計幸足收報神神孔享¶
　　　紡績催杼軸辛苦惟蠶娘輸税仍給役所願萬¶
<pb:KR3h0063_WYG_073-20a>¶
　　　斯箱筐篚首入貢昭事元與黄周公居輔相注¶
　　　意豳風章遂令後代人圖成訓為邦感兹蠶織¶
　　　圖實起宋髙皇邑令始承詔持之獻明光中宫¶
　　　手親題字字金玊相廼知君后意獨在農夫慶¶
　　　宋鎦今詞臣品藻何其詳披玩當再拜民事吾¶
　　　敢忘願言繪㕔壁永覩斯民康呉郡金邕又陳¶
　　　廸題云元夕先蠶拜紫姑至今遺俗効東呉家¶
　　　居織紝經人别愁絶燕山看畫圖雲間陳廸後¶
<pb:KR3h0063_WYG_073-20b>¶
　　　有蒼巖子蕉林秘玩觀其大畧三印又孫承澤¶
　　　跋云右蠶織圖自浴種至剪帛寫其中情事厯¶
　　　厯如見真名手也所題小字鄭足老謂為顯仁¶
　　　皇后書至金華宋太史乃謂為憲聖慈烈皇后¶
　　　書余考之顯仁韋后髙宗母也從徽宗北轅至¶
　　　老始返奚暇優游翰墨憲聖呉后為髙宗繼配¶
　　　史稱其博習經史善于書翰則當為呉后書金¶
　　　華之言為確矣余初得此圖未幾又得趙松雪¶
<pb:KR3h0063_WYG_073-21a>¶
　　　耕圖遂成合璧因并記之退谷逸叟諸跋中押¶
　　　縫有棠村印三又蕉林居士冶溪漁隠各二印¶
　　　卷髙八寸九分廣一丈六尺一寸¶
　　　宋人摹顧凱之斵琴圖一卷(上等/宙一)¶
　　　素絹本淡著色畫卷前有宣和中秘一璽卷後¶
　　　有柯氏敬仲孫承澤印二印前隔水有王氏永¶
　　　光孫承澤印思仁三印後隔水有陳留侯章一¶
　　　印引首有王鵬沖篆書斵琴圖三大字款云墨¶
<pb:KR3h0063_WYG_073-21b>¶
　　　浪齋題卷髙九寸一分廣四尺四分¶
　　　宋人畫九歌圖一卷(上等/洪一)¶
　　　素箋本墨畫毎段楷書九歌本文并署篇名卷¶
　　　中幅有君謨墨印凡六卷前半印二卷後半印¶
　　　三俱不可識前隔水有天籟閣子孫世昌二印¶
　　　又半印存項墨二字卷髙一尺三分廣二丈三¶
　　　尺二寸六分¶
　　　宋人西園雅集圖一卷(上等/荒一)¶
<pb:KR3h0063_WYG_073-22a>¶
　　　素牋本白描畫卷前有神品文靖世家王齋賞¶
　　　鑑過物桂坡安國鑑賞諸印卷後有大明錫山¶
　　　安國珍蔵王齋賞鑑過物文靖世家逵字忠武¶
　　　世家廬陵王山甫諸印卷中幅押縫神品文靖¶
　　　世家各三印拖尾賈似道書西園雅集序後署¶
　　　秋壑書三字下有賈似道一印王齋賞鑑過物¶
　　　一印前半印存壑字後半印三俱漫漶不可識¶
　　　卷髙八寸七分廣一丈三寸五分¶
<pb:KR3h0063_WYG_073-22b>¶
　　　按似道書序與米芾本文字句多有互異處¶
　　　宋人錦江圖一卷(上等/日一)¶
　　　素牋本墨畫卷前有子樹曾為閭山胡氏收蔵¶
　　　二印卷髙八寸九分廣一丈三尺二寸九分¶
　　　元人青山白雲圖一卷(上等/月一)¶
　　　素牋本著色畫拖尾有蕉林鑑定觀其大畧二¶
　　　印卷髙一尺五寸二分廣三尺三寸二分¶
　　　元人雪江漁艇圖一卷(上等/盈一)¶
<pb:KR3h0063_WYG_073-23a>¶
　　　素牋本墨畫卷後有姚氏彥卿一印又一印微¶
　　　缺存胸中邱三字卷髙七寸五分廣二尺五寸¶
　　　五分¶
　　附刻絲畫卷上等¶
　　　趙昌花卉翎毛一卷(上等/天一)¶
　　　宋本五色織款織趙昌製三字下織趙昌玉川¶
　　　二印卷髙一尺三寸四分廣七尺六寸二分¶
　　　慶壽圖並米芾書一卷(上等/地一)¶
<pb:KR3h0063_WYG_073-23b>¶
　　　宋本五色織後織米芾書唐詩一首欵云紹聖¶
　　　乙亥春三月書唐楊巨源聖壽無疆詞米芾下¶
　　　織米芾元章印一印前卷有王俊華氏一印卷¶
　　　後有商山呉氏收蔵書畫圖書一印引首有墨¶
　　　林子神品項子京家珍蔵諸印又子京項墨林¶
　　　父秘笈之印檇李項氏世家寶玩諸印卷髙九¶
　　　寸八分廣七尺二寸¶
　　畫卷次等¶
<pb:KR3h0063_WYG_073-24a>¶
　　　唐人畫女孝經圖一卷(次等/天一)¶
　　　素絹本著色畫凡九段毎段書本文一則¶
　　　五代人别苑春山圖一卷(次等/地一)¶
　　　素絹本著色畫拖尾有趙巖題句一¶
　　　宋延祐畫院鹵簿圖一卷(次等/元一)¶
　　　素絹本著色畫卷首署大駕鹵簿圖書六字下¶
　　　注中道二字毎段書車服品制名目於上前别¶
　　　幅録名數目前署大駕鹵簿中道官吏人物名¶
<pb:KR3h0063_WYG_073-24b>¶
　　　數篇十三字後款識云延祐五年八月日翰林¶
　　　國史院編修官臣曾巽申纂進後别幅録品制¶
　　　目前署大駕鹵簿中道官吏人物品制詳目十¶
　　　四字俱小楷書拖尾有宋克陸深許國諸跋又¶
　　　跋一款署松鶴主人¶
　　　宋院本景徳四圖一卷(次等/黄一)¶
　　　素絹本著色畫凡四段毎段楷書標目第一段¶
　　　契丹使朝聘第二段北塞宴射第三段輿駕觀¶
<pb:KR3h0063_WYG_073-25a>¶
　　　汴漲第四段太清觀書毎段書事實於後¶
　　　元人畫竹一卷(次等/宇一)¶
　　　素牋本墨畫¶
　　　元人奪錦標圖一卷(次等/宙一)¶
　　　素絹本墨畫¶
　　　元人瘤女圖一卷(次等/洪一)¶
　　　素絹本著色畫¶
　　　明人百花圖一卷(次等/荒一)¶
<pb:KR3h0063_WYG_073-25b>¶
　　　素絹本著色畫¶
　　國朝人¶
　　畫卷上等¶
　　　呉厯雲白山青圖一卷(上等/天一)¶
　　　素絹本著色畫款題云雨歇遥天海氣腥樹連¶
　　　僧屋鴈連汀松風謖謖行人少雲白山青冷畫¶
　　　屏戊申九月六日予從毘陵歸虞山風雨寂寥¶
　　　中有啜茗焚香之樂八日晚晴喜而圖此呉厯¶
<pb:KR3h0063_WYG_073-26a>¶
　　　并題下有呉厯一印卷前有桃溪居士漁山墨¶
　　　井三印卷後有墨井草堂桃溪居士二印卷髙¶
　　　八寸廣三尺六寸五分¶
　　　王翬層巒曉色圖一卷(上等/地一)¶
　　　素牋本著色畫款識云康熙歲次辛巳孟春十¶
　　　日傲癡翁層巒曉色圖劔門樵客王翬下有王¶
　　　翬印一印卷前有致印宋氏穉佳書畫庫記二¶
　　　印卷後有隸家生活富春髙寄二印後隔水有¶
<pb:KR3h0063_WYG_073-26b>¶
　　　宋致穉佳收蔵圖書一印引首有朱彝尊隸書¶
　　　層巒曉色四大字款署朱彞尊書卷髙一尺八¶
　　　分廣八尺六寸五分¶
　　　王原祁層巒茂樹圖一卷(上等/元一)¶
　　　宣徳牋本墨畫款識云禮科掌印給事中加一¶
　　　級候補臣王原祁恭畫下有臣原祁一印卷髙¶
　　　一尺七分廣八尺六寸六分¶
　　　王原祁富春山圖一卷(上等/元二)¶
<pb:KR3h0063_WYG_073-27a>¶
　　　素牋本墨畫款識云倣黄子久富春長卷筆意¶
　　　王原祁後有王原祁印茂京氏二印卷前有西¶
　　　廬後人竹烟樹景滿蕭齋二印卷後又竹烟樹¶
　　　景滿蕭齋一印又半印存太原麓三字拖尾又¶
　　　自跋云長卷畫格卑則勢拘氣促則筆弱求其¶
　　　開闔起伏尚未合法况於神韻乎癡翁得力處¶
　　　於董巨荆關大小二米融㑹而出故富春一卷¶
　　　兀奡排蕩娟秀雅逸無古無今為筆墨鉅觀松¶
<pb:KR3h0063_WYG_073-27b>¶
　　　巖黄兄博學嗜古宋元諸家毎欲窮其閫奥以¶
　　　余學大癡有年特攜長卷囑畫勉應其請松兄¶
　　　之意欲余歩趨富春期望甚厚奈筆癡腕弱縱¶
　　　横無力譬之求瓊琚而以燕石投賈胡必將啞¶
　　　然失笑矣康熙己卯夏五上澣麓臺祁識下有¶
　　　别號麓臺一印前有埽華菴一印又半印存畫¶
　　　記二字卷髙一尺五分廣一丈一尺¶
　　畫卷次等¶
<pb:KR3h0063_WYG_073-28a>¶
　　　邵彌載鶴圖一卷(次等/天一)¶
　　　素絹本著色畫款識云崇禎歲在庚辰四月朔¶
　　　長水龕邵彌前隸書載鶴圖三字引首隸書浣¶
　　　渭之風四大字款署𤓰疇邵彌¶
　　　王鐸花卉一卷(次等/地一)¶
　　　宣徳牋本墨畫卷前款識云七月廿四冩於萬¶
　　　壽宫槐石間同髙中孚胡孝緒王敬哉張雲岫¶
　　　道士王鐸卷後又自識云丁亥七月秋雨中倣¶
<pb:KR3h0063_WYG_073-28b>¶
　　　唐五代宋元諸家時在洋汪齋㶏樵王鐸又跋¶
　　　云學畫四十餘載知已甚希毎一灑墨為之浩¶
　　　歎嗚嘑時五十六歲又跋云徐熙用筆不在形¶
　　　象之間貴得其意趨也噫難言之矣八月初五¶
　　　夜又記卷中幅有戴明説記語一¶
　　　王原祁秋山書屋圖一卷(次等/元一)¶
　　　宣徳牋本著色畫款識云禮科掌印給事中加¶
　　　一級候補(臣/)王原祁恭畫¶
<pb:KR3h0063_WYG_073-29a>¶
　　　沈宗敬溪山深秀圖一卷(次等/黄一)¶
　　　羅紋牋本墨畫款云(臣/)沈宗敬恭寫¶
　　　王敬銘仿趙孟頫雲嶠長春圖一卷(次等/宇一)¶
　　　素絹本著色畫款云翰林院修撰(臣/)王敬銘恭¶
　　　畫¶
　　　赫奕烟樹山亭圖一卷(次等/宙一)¶
　　　素絹本著色畫款云(臣/)赫奕恭畫卷前¶
聖祖仁皇帝御書董其昌論畫一則識云臨董其昌論¶
<pb:KR3h0063_WYG_073-29b>¶
　　　畫下有康熙宸翰一璽前有中和一璽¶
　　　郎世寧百駿圖一卷(次等/洪一)¶
　　　素絹本著色畫款識云雍正六年歲次戊申仲¶
　　　春(臣/)郎世寧恭畫¶
　　　唐岱秋山不老圖一卷(次等/洪一)¶
　　　素絹本著色畫款識云秋山不老雍正十一年¶
　　　八月朔唐岱敬畫引首¶
　皇帝青宫時題詩云唐子胸中有廬霍為余一寫秋¶
<pb:KR3h0063_WYG_073-30a>¶
　　　山狀豪端氣韻擅蕭疎邱壑縱横費心匠逺峯¶
　　　螺髻翠欲滴飛龍直下噴銀浪招提想像晚鐘¶
　　　鳴森列松杉作屏幛我聞山水貴可居卧遊亦¶
　　　足娯清曠展對蕭齋秋意深拂拂金風來几上¶
　　　寳親王題下有和碩寶親王寶長春居士二璽¶
　　　前有樂善堂一璽¶
　　　李鱓四季花卉一卷(次等/日一)¶
　　　素絹本著色畫款云(臣/)李鱓恭畫¶
<pb:KR3h0063_WYG_073-30b>¶
　¶
　¶
　¶
　¶
　¶
　¶
　¶
石渠寳笈卷三十五¶
