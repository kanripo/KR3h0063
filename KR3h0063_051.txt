# -*- mode: mandoku-view; -*-
#+TITLE: 石渠寶笈
#+DATE: 2015-08-24 23:16:09.206540
#+PROPERTY: ID KR3h0063
#+PROPERTY: BASEEDITION WYG    
#+PROPERTY: JUAN 卷二十四
<pb:KR3h0063_WYG_051-1a>¶
欽定四庫全書¶
石渠寶笈巻二十四¶
　　貯¶
　重華宫五¶
　　　列朝人¶
　　書卷上等¶
　　　宋蘇軾自書二頌一卷(上等/天一)¶
　　　素箋本行楷書石恪畫維摩讚魚枕冠頌二篇¶
<pb:KR3h0063_WYG_051-1b>¶
　　　款識云僕在黄岡時戲作此等語十數篇漸復¶
　　　忘之元祐三年八月廿九日同僚早出獨坐玉¶
　　　堂忽憶此二首聊復録之翰林學士眉山蘇軾¶
　　　記卷前有張氏澹嵒珍秘之印半印卷後有柯¶
　　　九思墨印一又柯氏秘笈袁通父氏趙果正初¶
　　　黙菴方虞杼基本初越來子圖書記虞集諸印¶
　　　又張氏澹嵒三吳半印二前後隔水俱有徐氏¶
　　　珍玩乾學二印拖尾杜本跋云東坡先生之文¶
<pb:KR3h0063_WYG_051-2a>¶
　　　之書所謂如我按指海印發光者也維摩讚其¶
　　　室中八萬四千師子座一一演説妙法未能答¶
　　　此半偈魚枕頌非鏡鐙光中所見世界耶在近¶
　　　世惟邵菴道人與之同參杜本又張雨跋云大¶
　　　慧與富公書曰如是得與究竟相應豈獨於生¶
　　　死路上得力異日再秉鈞軸致君於堯舜之上¶
　　　如指諸掌耳伏觀蘇公真書二頌益信其為究¶
　　　竟此所以為蘇公歟方外張雨又楊維禎跋云¶
<pb:KR3h0063_WYG_051-2b>¶
　　　余讀蘇玉局在玉堂所寫維摩贊魫冠頌二首¶
　　　而知是老游戲人間世其所見卓然獨立乎造¶
　　　是物者之表雖東方曼倩號為滑稽之雄豈能¶
　　　及哉玉堂瘴海一升一沈世間以為利害禍福¶
　　　者又豈足以入其舍哉世以是老之學溺般若¶
　　　而不知般若之學不能出其文字之妙也吁維¶
　　　摩欲以無語現不二門而是老欲以横説豎説¶
　　　現妙憙語黙雖殊三昧一也故㑹是法者所至¶
<pb:KR3h0063_WYG_051-3a>¶
　　　為玉堂淨土不然者雖玉堂淨土惡海而已耳¶
　　　至正三年冬十月朔鐵心道人識於錢塘湖上¶
　　　又王慶跋云盛宋稱文章蘇翰林當一代之雄¶
　　　然觀其書奏皆忠言讜議深謀逺慮為國家世¶
　　　道計豈居文章之下耶及其鬼蜮之謗横逆之¶
　　　加朝玉堂夕嶺海而公處之泰然未嘗以死生¶
　　　得失累於其心是皆順受之乎天也豈真所謂¶
　　　有無幻化深得於禪學者哉所書維摩讚魫冠¶
<pb:KR3h0063_WYG_051-3b>¶
　　　頌自以為録其戲言此又嬉笑怒罵之緒餘耳¶
　　　遺墨粲然誠為世寶後之觀者當與公書所撰¶
　　　昌黎伯廟碑並參庶無惑焉鉅鹿王慶百拜書¶
　　　卷髙七寸七分廣六尺四寸九分¶
　　　元趙孟頫天冠山詩帖一卷(上等/地一)¶
　　　素絹本行書五言絶句款識云詩二十八首率¶
　　　爾而成非有佳趣而張貞居見之反以為好裝¶
　　　絹成卷閒來索寫乃為應命云爾孟頫識下有¶
<pb:KR3h0063_WYG_051-4a>¶
　　　趙子昻氏一印通巻暨前後押縫有汴陸氏家¶
　　　藏書畫印寶墨樓印各五印引首有松雪遺墨¶
　　　四大字巻髙九寸四分廣九尺四寸九分¶
　　　明文徵明書赤壁賦一卷(上等/元一)¶
　　　素箋本行書款識云嘉靖丙辰春日閒書徵明¶
　　　時年八十七後有文徵明印衡山二印卷前有¶
　　　停雲一印巻後有夢硯樓賞鑑章璵沙珍玩二¶
　　　印卷髙九寸廣一丈四尺四寸三分¶
<pb:KR3h0063_WYG_051-4b>¶
　　　明董其昌書濬路馬湖記一卷(上等/黄一)¶
　　　朝鮮鏡光箋烏絲闌本行楷書款云賜進士出¶
　　　身資政大夫南京禮部尚書前禮部左侍郎兼¶
　　　翰林院侍讀學士詹事府少詹事掌南京翰林¶
　　　院事實録副總裁經筵講官年家眷弟董其昌¶
　　　撰並書又記篆額及建立銜名二條又自識云¶
　　　路馬湖俗名駱馬湖今正之卷首有賜金園主¶
　　　人子孫寶之二印卷末有緼真閣圖書記子孫¶
<pb:KR3h0063_WYG_051-5a>¶
　　　永保儼齋秘玩王鴻緒印諸印通卷暨前後押¶
　　　縫有鍊雪鑑定印三蘭雪堂收藏印四又張晴¶
　　　嵐印一後隔水沈荃跋云此碑筆意極仿北海¶
　　　而亦時近季海宗伯作書每有合諸家者惟其¶
　　　神與法㑹變化不自知耳乙巳四月廿四日後¶
　　　學沈荃書於龍潭舟次前半印存珍玩二字卷¶
　　　髙九寸三分廣一丈九尺¶
　　書卷次等¶
<pb:KR3h0063_WYG_051-5b>¶
　　　明文徴明自書詩帖一卷(次等/天一)¶
　　　素箋本行草書七言律詩七首款識云庚子新¶
　　　正十日書舊作徴明¶
　　　明文徴明自書詩帖一卷(次等/天二)¶
　　　素箋本行草書各體詩未署款卷末有王揚記¶
　　　云衡山先生詩稿共二十四首癸巳秋日記引¶
　　　首曽𢎞篆書本色文章四大字拖尾有張魯唯¶
　　　董其昌王揚李孫宸諸跋¶
<pb:KR3h0063_WYG_051-6a>¶
　　　明文徴明書蘭亭序一卷(次等/天三)¶
　　　素箋本款識云戊午春三月望日書徴明時年¶
　　　八十有九¶
　　　明莫是龍供花閒語一卷(次等/地一)¶
　　　素箋烏絲䦨本行書二段凡九則款云莫雲卿¶
　　　撰並書前署供花閒語四字¶
　　　明董其昌臨蘇軾黄庭堅帖一卷(次等/元一)¶
　　　宣徳鏡光箋本行書前臨蘇軾書凡五則款云¶
<pb:KR3h0063_WYG_051-6b>¶
　　　其昌書蘇子瞻語後臨黄庭堅書凡三則款云¶
　　　倣山谷書其昌¶
　　　國朝人¶
　　書卷次等¶
　　　王鐸擬古帖一卷(次等/天一)¶
　　　素箋本臨王筠虞世南柳公權陸柬之薛稷各¶
　　　帖凡五則款署孟津王鐸¶
　　　列朝人¶
<pb:KR3h0063_WYG_051-7a>¶
　　畫卷上等¶
　　　宋徽宗五色鸚鵡圖一卷(上等/天一)¶
　　　素絹本著色畫款題並序云五色鸚鵡來自嶺¶
　　　表養之禁籞馴服可愛飛鳴自適徃來於苑囿¶
　　　間方中春繁杏遍開翔翥其上雅詫容與自有¶
　　　一種態度縱目觀之宛勝圖畫因賦是詩焉天¶
　　　産乾臯此異禽遐陬來貢九重深體全五色非¶
　　　凡質惠吐多言更好音飛翥似怜毛羽貴徘徊¶
<pb:KR3h0063_WYG_051-7b>¶
　　　如飽稻粱心緗膺紺趾誠端雅為賦新篇歩武¶
　　　吟後署字缺存製并二字下有押字(亦㣲/缺)上鈐¶
　　　御書一璽卷後有天厯之寶一璽下有商丘宋¶
　　　犖審定真蹟一印前隔水有米芾畫禪烟巒如¶
　　　覿明説克傳圖章用錫一印後隔水有宫保司¶
　　　馬之孫大司農之章戴明説印二印卷髙一尺¶
　　　六寸五分廣四尺¶
　　　宋徽宗花鳥冩生一卷(上等/天二)¶
<pb:KR3h0063_WYG_051-8a>¶
　　　素箋本墨畫無款凡十二段第一段杏花啼鳥¶
　　　第二段榴花畫眉第三段梔子練雀第四段木¶
　　　槿戴勝第五段雨梢立雀第六段晴篠嚶鳴第¶
　　　七段踈幹栖禽第八段叢篁鳥語第九段梅幹¶
　　　春鳩第十段古栢栖紅第十一段莎草鶺鴒第¶
　　　十二段沙鳥雙雛卷前有政和宣和二璽又梁¶
　　　清寯印常山世家元映齋藏梁清標印諸印每¶
　　　段押縫有雙螭璽共十一卷後有梁清寯印一¶
<pb:KR3h0063_WYG_051-8b>¶
　　　印卷髙八寸五分廣一丈六尺三寸第一段¶
　御題杏苑春聲四字下有乾隆宸翰幾暇怡情二璽¶
　　　第二段¶
　御題薫風鳥語四字下有翌太和一璽第三段¶
　御題薝蔔栖禽四字後有中和染翰二璽第四段¶
　御題蕣花笑日四字上有乾隆宸翰一璽第五段¶
　御題碧玉雙栖四字下有墨雲一璽第六段¶
　御題淇園風暖四字下有浴德潄芳潤二璽第七段¶
<pb:KR3h0063_WYG_051-9a>¶
　御題白頭髙節四字後有絜矩涵虚朗鑑二璽第八¶
　　　段¶
　御題翠篠喧晴四字上鈐研露一璽第九段¶
　御題踈枝喚雨四字後有比德朗潤二璽前有席上¶
　　　珍一璽第十段¶
　御題古翠嬌紅四字下有㑹心不逺一璽第十一段¶
　御題原上和鳴四字下有樂天惟精惟一二璽第十¶
　　　二段¶
<pb:KR3h0063_WYG_051-9b>¶
　御題樂意相關四字下有乾隆幾暇臨池三璽¶
　　　宋李成茂林逺岫圖一卷(上等/地二)¶
　　　素絹本墨畫無款姓氏見跋中卷前有天籟閣¶
　　　檇李項氏世家寶玩二印卷後有神品一印又¶
　　　安定退密半印二又九印俱漫漶不可識拖尾¶
　　　向上跋云曽祖母東平夫人實申國文靖公之¶
　　　孫樞使惠穆公之女也右李營丘成所作茂林¶
　　　逺岫圖即祖母事先曽祖金紫時奩具中小曲¶
<pb:KR3h0063_WYG_051-10a>¶
　　　屏大父少卿靖康間南渡與趙昌徐熈花攜以¶
　　　來今皆保藏敬書所自以詔後世嘉定乙卯嵗¶
　　　冬至日古汴向上若氷因再裝池以示友人姚¶
　　　子晦徐元海夏齊卿朱仲幾劉宋儒前有退密¶
　　　項元汴印墨林秘玩項叔子項子京家珍藏若¶
　　　水軒諸印又棠村桃花源裏人家世家寶玩閣¶
　　　書畫記黄字封字諸半印後有寄傲墨林生西¶
　　　楚王孫困學齋平生真賞墨林秘玩項子京家¶
<pb:KR3h0063_WYG_051-10b>¶
　　　珍藏子孫世昌諸印又倪瓚跋云李營丘平生¶
　　　自貴重其畫不肯輕與人作故人間罕得米南¶
　　　宮至欲作無李論盖以多不見真者也此卷林¶
　　　木蒼古山石渾然逕岸縈迴自然趣多類荆浩¶
　　　晩年合作至正乙巳六月廿日吳城盧氏樓觀¶
　　　延陵倪瓚前有䢴上張鏐黄美拜觀子京桃里¶
　　　子孫永保虛朗齋項墨林鑑賞章神遊心賞諸¶
　　　印後有子京所藏項元汴印平生真賞項墨林¶
<pb:KR3h0063_WYG_051-11a>¶
　　　父秘笈之印諸印又張天駿跋云李營丘作茂¶
　　　林逺岫圖倪雲林評其有渾然天趣者也東平¶
　　　夫人之曽孫嘗識其曽祖金紫時小曲屏之具¶
　　　今觀其峯巒疊翠草木聫青舟車徃還亭館森¶
　　　欝有無限真賞良可嘉也内監吳公用誠得之¶
　　　不啻拱璧余特識之如右云時𢎞治三年秋八¶
　　　月廿五日也文華殿直之暇雲間張天駿前有¶
　　　子孫永保一印後有蒼巗子蕉林鑑定觀其大¶
<pb:KR3h0063_WYG_051-11b>¶
　　　畧三印押縫有墨林子項子京氏凈因菴項叔¶
　　　子諸印卷髙一尺四寸二分廣四尺四寸三分¶
　　　前隔水¶
　御題詩云澹沲蒼山蔚古枝惟應造物與為師何人¶
　　　著論名無李是處營丘放筆時御題上鈐幾暇¶
　　　鑑賞之璽乾隆宸翰二璽¶
　御筆題籖籖上有乾隆宸翰一璽¶
　　　宋李成小寒林圖一卷(上等/地二)¶
<pb:KR3h0063_WYG_051-12a>¶
　　　素絹本墨畫無款有宋徽宗籖題李成小寒林¶
　　　圖六字卷首有乾卦半璽又半印不可識前隔¶
　　　水押縫有蕉林居士一印後隔水有蕉林梁氏¶
　　　書畫之印觀其大畧二印押縫有棠村蕉林書¶
　　　屋二印引首有棠村審定蒼巗子梁清標玉立¶
　　　氏印章二印卷髙一尺二寸四分廣二尺二寸¶
　　　五分引首¶
　御題小寒林三大字上有乾隆御筆一璽¶
<pb:KR3h0063_WYG_051-12b>¶
　御筆題籖籖上有乾隆宸翰一璽¶
　　　宋祁序江山放牧圖一卷(上等/元一)¶
　　　素絹本著色畫無款有宋徽宗籖題祁序江山¶
　　　放牧圖七字卷前有耿昭忠信公氏一字在良¶
　　　别號長白山長收藏書畫印記一印押縫有信¶
　　　公鑑定珍藏印一印又半印二漫漶不可識卷¶
　　　後有西蜀柳寅東鳯詹圖書一印押縫有半古¶
　　　軒書畫印一印又内殿珍玩一印又一印漫漶¶
<pb:KR3h0063_WYG_051-13a>¶
　　　不可識前隔水又西蜀柳寅東鳯詹圖書一印¶
　　　後隔水有珍秘宜爾子孫二印拖尾有蕉林觀¶
　　　其大畧二印卷髙一尺四寸七分廣三尺七寸¶
　　　三分¶
　　　宋李公麟君明臣良圖一卷(上等/黄一)¶
　　　素箋本白描畫款云龍眠居士李公麟畫下有¶
　　　李龍眠記一印後有虞集題云漢業崇藩屏姬¶
　　　親重本支藉茅因割土剪葉總分珪衛叔空申¶
<pb:KR3h0063_WYG_051-13b>¶
　　　誓荆元雅好詩只云聯萼秀豈若豫章竒𤓰瓞¶
　　　綿何逺椒聊實在兹有蹄皆汗血無羽不長離¶
　　　公族誇隆準諸孫擅白眉銀潢雖九𣲖玉樹已¶
　　　千枝競采春華藻爭摛月露詞五車元半摭二¶
　　　酉秘全窺帝賞東平頌人傳北海碑蕭郎能畫¶
　　　扇魏俗盛彈碁禮樂羣居講貂蟬對坐垂曳裾¶
　　　紛後乘飛葢擁南皮處處開宮苑家家集履綦¶
　　　河間榻乍掃碣石騎先馳賦雪停蘭阪歌風侍¶
<pb:KR3h0063_WYG_051-14a>¶
　　　雁池舞筵熏瑇瑁藥盌進琉璃爭旦猿啼早鳴¶
　　　陰鶴和遲佳人工妙伎才子善微辭並以風流¶
　　　命俱將意氣推未&KR0111;躭弋獵寧止應塤箎車怠¶
　　　無安鞞途窮屢泣歧魯丘家不逺楚服世常疑¶
　　　欲識司空鍔來尋孺子祠龍沙驚谷貿滕閣愴¶
　　　星移幸努千秋力無煩十日期醒慙行處設書¶
　　　借枕中披旅食隨芳草鄉愁亂子規匡山雲樹¶
　　　近好與慰相思蜀郡虞集識前署頌君明臣良¶
<pb:KR3h0063_WYG_051-14b>¶
　　　三十韻八字後有蕉林觀其大畧二印卷髙一¶
　　　尺一寸八分廣一丈三尺五寸六分¶
　御筆題籖籖上有乾隆宸翰一璽¶
　　　按虞集題句醒慙行處設醒字應作醴字¶
　　　宋王詵漁村小雪圖一卷(上等/宇一)¶
　　　素絹本墨畫無款前隔水有宋徽宗書王詵漁¶
　　　村小雪六字(王字/缺)上鈐雙螭一璽(缺其/半)卷尾有¶
　　　商邱宋犖審定真蹟一印前隔水押縫有宣和¶
<pb:KR3h0063_WYG_051-15a>¶
　　　一璽又一印漫漶不可識後隔水押縫有政和¶
　　　璽二宣和璽一拖尾有緯蕭草堂畫記一印又¶
　　　宋犖跋云昔人云書中唐模畫中北宋得之便¶
　　　足自豪駙馬都尉王晉卿北宋中巨擘也其遺¶
　　　跡最烜赫者為烟江叠嶂圖次之為瀛山圖陳¶
　　　眉公云烟江卷舊藏王元美家余曽見於萬卷¶
　　　樓下後轉質虞山嚴氏遂如泥牛下海董文敏¶
　　　云瀛山圖在嘉禾項氏惜不戒於火已歸天上¶
<pb:KR3h0063_WYG_051-15b>¶
　　　余二十年前於棠村梁相國齋中見設色一幛¶
　　　相傳為晉卿筆恐尚未確都尉風流殆隨雲烟¶
　　　滅没盡矣漁村小雪卷載宣和畫譜歴代藏弆¶
　　　御府鼎革時為滄州戴侍郎巗犖所得侍郎殁¶
　　　其後人求售輦下烏目山人王石谷購作枕中¶
　　　秘康熈庚辰正月山人來吳出以相誇為之叫¶
　　　絶按晉卿畫源本營邱此卷清蒼秀潤人物林¶
　　　木大類摩詰尺幅中具有雅人深致非范寛醉¶
<pb:KR3h0063_WYG_051-16a>¶
　　　許可比瘦金題字宛然璽印纍纍誠希世之珍¶
　　　也夫漢碑在人世畧可指數曹全碑晩出頓煥¶
　　　人耳目此卷得毋類是綿津山人宋犖題卷髙¶
　　　一尺三寸八分廣六尺九寸¶
　　　宋馬逺江山萬里圖(上等/宙一)¶
　　　素絹本墨畫𨽻書款署河中馬逺卷前有傅臘¶
　　　藨印史鑑之章明古氏宋濂之印陳彦亷氏傅¶
　　　嘉薦印允公諸印卷後有燕山傅氏家藏史鑑¶
<pb:KR3h0063_WYG_051-16b>¶
　　　之印史氏日鑑堂藏侍御吳思安家珍藏金華¶
　　　宋氏景濂筆硯精良人生一樂吳越王孫墨興¶
　　　諸印又二印不可識拖尾有子中父印梅軒二¶
　　　印又俞和題識云河中馬逺重毫素愛冩江山¶
　　　千萬里上有蓬萊五色雲下有仙家幾庭户清¶
　　　霜㸃作秋滿林咫尺瑶牕起烟霧蒼松吹動晩¶
　　　山横雲峯矗矗猶堪數迢迢錦水泛雙鳬漠漠¶
　　　青天飛雪鷺人間畫手非不多誰似馬公得真¶
<pb:KR3h0063_WYG_051-17a>¶
　　　趣千斤勁鐵筆力堅更有何人同出處老我披¶
　　　圖一愴然落日長歌漫為賦南渡畫家以馬逺¶
　　　為第一盖其資禀敏拔筆力遒勁畫院中無能¶
　　　出其右者若此卷風骨挺挺如堅剛毅士人不¶
　　　敢犯者而其態度布置展閲真有萬里之趣因¶
　　　漫題短句以珍其重紫芝山人俞和識又宋濂¶
　　　跋云右宋馬逺所畫江山萬里圖蒼松竒石筆¶
　　　法神秀較之平時應制之作不啻天淵矣逺為¶
<pb:KR3h0063_WYG_051-17b>¶
　　　光寧朝畫院待詔士人稱南渡畫院中之尤者¶
　　　曰劉李馬夏則逺居其三盖以定年數之先後¶
　　　非以其畫之優劣也余得之於勝國瑩之吳氏¶
　　　真足稱繪林至寶矣金華宋濂題記時洪武庚¶
　　　戌孟秋十日又史鑑跋云此卷乃南渡後進呈¶
　　　之作也筆法遒勁思致老到圖江山雲物之變¶
　　　泉石竹木之竒曠達髙逺自元及明殆二百餘¶
　　　年不知幾經兵燹完好如初無纎毫遺缺舊藏¶
<pb:KR3h0063_WYG_051-18a>¶
　　　之鴦湖朱氏朱氏蓄古書畫數十本獨於此卷¶
　　　為最每過齋頭得一展閲神情開爽佳氣襲人¶
　　　後朱氏變遷因遂歸余石田契友見過拂几開¶
　　　閲時帷秋暑覺涼風座隅石田精於六法元賞¶
　　　此為竒絶今古音人云李成馬逺之法著意臨¶
　　　摹遥隔千里信然後學史鑑謹識又沈周跋云¶
　　　畫之淵源法從荆關以下徃徃縱横不一獨於¶
　　　馬逺遒逸秀抜髙出當世生平所見真蹟約畧¶
<pb:KR3h0063_WYG_051-18b>¶
　　　數本此卷江山浩濶筆勢豪邁亦數本中之得¶
　　　意作也俞宋二公題語精確予於史明古齋頭¶
　　　把玩復得借歸飽閲三日始知古人用筆各有¶
　　　精意所寄者顧陸之法莫謂後世無傳焉後學¶
　　　沈周謹識又沈荃跋云畫家有南北二宗南宗¶
　　　則王摩詰北宗則李思訓父子而馬逺其北宗¶
　　　儁嗣也此卷天真豪邁筆力蕭森真如岷江春¶
　　　水直下瞿塘俄頃之内一㵼萬里而重巒複嶂¶
<pb:KR3h0063_WYG_051-19a>¶
　　　所在峭拔往往放意楮墨之外聚精毫芒之内¶
　　　想其盤礴時却有奏刀砉然揮斤成風之妙若¶
　　　使左思李白輩見之便當振袖濯流搔首大叫¶
　　　如置身其間也同時劉李馬夏先後齊名皆金¶
　　　題玉躞珍重尚方數百年來此卷嵬然獨存何¶
　　　異寶劍出匣古色照耀誠翰苑之異珍矣順治¶
　　　戊戌仲冬華亭沈荃漫識卷髙一尺二寸五分¶
　　　廣四丈四尺四寸五分引首¶
<pb:KR3h0063_WYG_051-19b>¶
　御題江山萬里四大字前有德日新一璽後有乾隆¶
　　　宸翰陶冶性靈二璽¶
　御筆題籖籖上有乾隆宸翰一璽¶
　　　遼陳及之畫貞觀便橋㑹盟圖一卷(上等/洪一)¶
　　　宋箋本白描畫款識云祐申仲春中浣富沙竹¶
　　　坡陳及之作上鈐竹坡及之戲作一印卷前有¶
　　　蒼巗子蕉林鑑定二印卷後有蕉林玉立氏圖¶
　　　書一印又一印漫漶不可識前隔水有蕉林書¶
<pb:KR3h0063_WYG_051-20a>¶
　　　屋一印引首梁清標籖書陳及之便橋㑹盟圖¶
　　　八字拖尾有觀其大畧蕉林收藏二印卷髙一¶
　　　尺一寸五分廣三丈一尺六寸八分¶
　　　元吳鎮夏山欲雨圖一卷(上等/荒一)¶
　　　素絹本墨畫款識云夏山欲雨圖至正六年秋¶
　　　七月既朢梅道人戲墨於西湖寓舎也下有嘉¶
　　　興吳鎮仲圭書畫記一印卷首有二泉郭畀天¶
　　　錫史氏日鑑堂藏王元美鑒賞諸印卷末有危¶
<pb:KR3h0063_WYG_051-20b>¶
　　　素之印柯九思敬仲鄭元祐印鄭明德氏諸印¶
　　　拖尾俞和題識云梅菴㸃筆有神助開卷颯颯¶
　　　薫風涼巨然去後無何有屈指於今獨擅長仲¶
　　　圭品格髙絶有晉人風裁至於詩文繪理特其¶
　　　緒餘耳别來三載忽見畫卷不啻見仲圭也因¶
　　　題短句於左時至正丙申七月晦日紫芝山人¶
　　　俞和書後有柯九思敬仲二印又危素跋云吳¶
　　　梅菴吾之至友也有髙世之行書無不讀而繪¶
<pb:KR3h0063_WYG_051-21a>¶
　　　事更精所謂魯之原憲晉之陶潛殆其儔乎予¶
　　　固愛其書而更愛其人予每有所請無不應之¶
　　　而悉佳妙就中畫卷種種入神即使王洽復起¶
　　　董巨再生亦何過焉書於卷後使梅菴見之必¶
　　　以予為知言是嵗四月十有一日臨川危素又¶
　　　篆書記語元明善觀於此靜軒八字又邵寶跋¶
　　　云元季畫家不勝指屈而散漫四方唯江左為¶
　　　最若吳仲圭其一也仲圭居諸家之右獨得董¶
<pb:KR3h0063_WYG_051-21b>¶
　　　家正傳至於竹石寫生又稱妙絶所謂淡而不¶
　　　厭簡而文仲圭有之矣此卷今屬吾友史明古¶
　　　所藏觀其畫想其人固可重而人尤足重後之¶
　　　覽者若止以畫視之其亦淺之乎知仲圭矣二¶
　　　泉邵寶又記語有松陵史氏家藏之寶八字卷¶
　　　髙一尺四寸七分廣一丈四尺一寸五分前隔¶
　　　水¶
　御題詩云夏山欲雨雲先凝晻靄乍失峰崚嶒幽人¶
<pb:KR3h0063_WYG_051-22a>¶
　　　杖筞獨歸去已濕緑荷衣上層我時望雨經春¶
　　　半披圖聊慰賦雲漢見説蛟龍筆底飛繪水有¶
　　　聲兹豈但(叶/)起視空宇明星爛掩卷無言祗三¶
　　　嘆御題下有乾隆宸翰得句因新意二璽¶
　御筆題籖籖上有乾隆宸翰一璽¶
　　　元吳鎮清溪垂釣圖一卷(上等/荒二)¶
　　　宋箋本墨畫款識云至正二年夏六月梅花道¶
　　　人戲墨後有梅花菴嘉興吳鎮仲圭書畫記二¶
<pb:KR3h0063_WYG_051-22b>¶
　　　印卷前有子壽劉氏廷美金氏元玉韓士能印¶
　　　張則之黄姬水印諸印卷後有青松白玉王履¶
　　　吉印于思緝印楊氏家藏諸印拖尾有金氏元¶
　　　玉黄姬水印韓士能印三印又王士熈題云蒹¶
　　　葭渺無際逺水接平川閒雲曳歸鳥影落鏡中¶
　　　天若人載書畫彷彿米家船遵彼灌木隂對此¶
　　　佳山前誰能結鷗社&KR0111;機終淡然至正三年秋¶
　　　七月題擁翠山人王士熈又王紱題云春雲作¶
<pb:KR3h0063_WYG_051-23a>¶
　　　隂知幾日春雨連朝疎更密浦樹含滋山氣昬¶
　　　杜若生香溪水溢霏微潤物聽無聲霡霂如膏¶
　　　似有情多處人家踰冷節幾村榆栁變清明山¶
　　　塘路轉林亭側賈舶漁艖盡停息鵓鳩聲歇鷓¶
　　　鴣啼滑滑深泥行不得東山癡客興尤佳冒雨¶
　　　從容立水涯短屐縁溪粘碧蘚飛葢張油映緑¶
　　　槐浮漚滿汀波不起喚得渡邉舟欲艤應過隔¶
　　　岸野人家相約晴來看桃李聞説髙人住處清¶
<pb:KR3h0063_WYG_051-23b>¶
　　　九峯三泖在簷楹還憶東郊勸農日時將蓑笠¶
　　　餉春耕九龍山人王紱又于思緝題云江雲漠¶
　　　漠曉寒生出户行唫傍水行沙鳥底縁棲不定¶
　　　背人飛過栁邉鳴黄葉西風古屋秋霅溪南去¶
　　　記曽遊年來為減尋詩興常對青山懶下樓洪¶
　　　武十年秋九月錢塘于思緝又董其昌跋云元¶
　　　時梅花道人與盛子昭俱工畫望衡對宇求子¶
　　　昭繪者屨相接梅花道人之居閴如也子弟以¶
<pb:KR3h0063_WYG_051-24a>¶
　　　為言梅花道人曰待之二十年及二十年盛氏¶
　　　之門亦閴如而梅花之名始振至今稱四大家¶
　　　此卷乃其得意時筆蒼勁有董巨遺意昔沈啓¶
　　　南先生云梅花菴裏客端的是吾師信然丙寅¶
　　　夏五董其昌識卷髙一尺五寸八分廣一丈三¶
　　　尺前隔水¶
　御題云一江春水如油緑滿目春山看不足春水春¶
　　　山共我三南華二篇不須讀渟淵清泚猶堪掬¶
<pb:KR3h0063_WYG_051-24b>¶
　　　聊把絲竿寄幽獨扁舟不繫任去來誰與為羣¶
　　　鷗鷺鶩頗知水清本無魚亦令人識求縁木乾¶
　　　隆庚申中秋後一日御題下有稽古右文之璽¶
　　　乾隆宸翰二璽¶
　御筆題籖籖上有乾隆宸翰一璽¶
　　　元盛懋畫烈婦刺虎圖一卷(上等/日一)¶
　　　素絹本著色畫款識云至正七年錢塘盛懋畫¶
　　　烈婦刺虎圖下有子昭一印卷前有延陵吳氏¶
<pb:KR3h0063_WYG_051-25a>¶
　　　家藏莊氏珍藏澹菴鑑賞徐氏元玉諸印卷末¶
　　　有延陵吳氏家藏宋克二印拖尾錢鼒題云客¶
　　　車何焞焞夫挽婦為推問君將安去言往耒陽¶
　　　戍官車有程宿車下夜半可憐逢猛虎夫命懸¶
　　　虎口婦怒髪指天十步之内血相濺夫難再得¶
　　　虎可前寜與夫死毋與虎生呼兒取刀力與爭¶
　　　虎死夫活心始平男兒節義有如此萬嵗千秋¶
　　　可以奉明主馮婦卞莊安足數彭城錢鼒書前¶
<pb:KR3h0063_WYG_051-25b>¶
　　　署烈婦行三字有延陵吳氏珍藏一印又宋廣¶
　　　跋云盛子昭作畫大率工緻細密而此烈婦圖¶
　　　尤其合作者越中少年不勝家鷄之賤余得其¶
　　　片楮未嘗不磅礴竟日也具眼者宜珍重之桐¶
　　　柏山人宋廣題於維揚舟次卷髙七寸九分廣¶
　　　二尺七寸八分¶
　　　明沈周寫生一卷(上等/月一)¶
　　　素箋本墨畫凡二十四段第一段牡丹題云不¶
<pb:KR3h0063_WYG_051-26a>¶
　　　須千萬朶一柄足春風第二段梔子題云花如¶
　　　白玉刻香過紫沉清第三段芙蓉題云不得春¶
　　　風力何曾怨後開第四段山茶題云一紅深雪¶
　　　裏補淡與梅花第五段石榴題云看他開口處¶
　　　笑落盡珠璣第六段枇杷題云從來金剋木何¶
　　　事壓枝黄第七段柿題云蜜漿包火齊思煞渴¶
　　　文園第八段蓮藕題云碧房藏玉蛹瓊腕雪冰¶
　　　絲第九段𤓰題云遺種蔓天下無人念故侯第¶
<pb:KR3h0063_WYG_051-26b>¶
　　　十段紫茄題云紫包初摘露僧吻欲流泉第十¶
　　　一段萊菔題云抜出金城玉凝酥帶土膏第十¶
　　　二段水晶葱題云叢藂翡翠葉濯濯水晶根第¶
　　　十三段新筍題云錦綳初茁雨頭角已崢嶸第¶
　　　十四段山藥題云托根知紫塞抜地出金莖第¶
　　　十五段菱角題云刺波雙角鋭剥玉一鈎涼第¶
　　　十六段茭白題云新臺一尺玉風味説吳鄉第¶
　　　十七段王𤓰題云四月南風裏髙棚摘墮瓊第¶
<pb:KR3h0063_WYG_051-27a>¶
　　　十八段蕓薹菜題云老夫諳至味絶勝爛蒸羊¶
　　　第十九段鴝鵒題云本是髙飛物多言每受籠¶
　　　第二十段雙鳩題云恩情薄離合夫婦雨晴中¶
　　　第二十一段蠟嘴題云嘴痕黄可愛猶帶蜜脾¶
　　　香第二十二段鷄題云曙光三唱裏心亊五更¶
　　　人第二十三段鴨題云甫里舊遊地碧䦨烟水¶
　　　東第二十四段兔題云世人空碌碌無人知卯¶
　　　君毎段題句下俱有啟南一印又自跋云凡花¶
<pb:KR3h0063_WYG_051-27b>¶
　　　者葉者果者蓏者飛者走者舉囿於化工非人¶
　　　力所能效矣可學王君强余筆墨以置其像其¶
　　　説猶捕風捉影余何能哉余與可學交二十餘¶
　　　年各及老日而再見於今兹情有不可拒故強¶
　　　其所不能也𢎞治甲寅嵗沈周跋後有沈啓南¶
　　　氏白石翁二印前有煑石亭一印卷髙一尺三¶
　　　分廣三丈六尺一寸三分引首¶
　御題筆參造化四大字款署乾隆御筆上有乾隆御¶
<pb:KR3h0063_WYG_051-28a>¶
　　　筆一璽¶
　御筆題籖籖上有乾隆宸翰一璽¶
　　　明沈周寫生花鳥一卷(上等/月二)¶
　　　素箋本墨畫凡十三則款識云𢎞治庚申十月¶
　　　戲寫於有竹莊長洲沈周下有石田沈氏啟南¶
　　　二印卷前有明古珍藏子孫保之二印卷後有¶
　　　秋水閣錢氏珍藏一印拖尾董其昌跋云沈啟¶
　　　南徵君寫生為一時之冠陳白陽王酉室諸公¶
<pb:KR3h0063_WYG_051-28b>¶
　　　瞠乎其後矣此數種尤有生意不可不寶其昌¶
　　　識卷髙一尺三寸六分廣一丈一尺九分¶
　御筆題籖籖上有乾隆宸翰一璽¶
　　　眀項聖謨後招隱圖一卷(上等/盈一)¶
　　　素絹本著色畫卷末款云項聖謨製卷首𨽻書¶
　　　署後招隱圖四字卷髙一尺一分廣二丈四尺¶
　　　一寸¶
石渠寶笈卷二十四¶
